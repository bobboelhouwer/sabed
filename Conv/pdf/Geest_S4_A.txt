DIRK GEERAERTS

TAALVERANDERING
EN TAALVARIATIE

Syllabus bij het vak F0AA3A
ALGEMENE TAALWETENSCHAP I

KU LEUVEN
2020

 INLEIDING
Deze tekst is bedoeld als cursustekst bij het vak F0AA3A "Algemene Taalkunde I". Met uitzondering van hoofdstuk 11 is de hele tekst examenstof.
Afgezien van de eerste vijf inleidende hoofdstukken is de stof van het vak geconcentreerd op de historische taalkunde en de studie van taalverandering.
De synchrone algemene taalkunde komt aan bod in het vak F0AA4A "Algemene Taalkunde II" (dat op het curriculum van het tweede jaar staat).
Het is de bedoeling van vak F0AA3A en F0AA4A dat de student twee dingen
verwerft: ten eerste, een grondige kennis van de terminologie van de taalwetenschap, van de belangrijkste inzichten en bevindingen van de algemene
taalkunde, en van de belangrijkste figuren en theorieën binnen de discipline;
en ten tweede, de vaardigheid linguïstische problemen te analyseren en op te
lossen in het kader van dat terminologische en theoretische apparaat.
Om het verwerven van deze kennis en deze vaardigheid te vergemakkelijken,
worden verschillende oefenmogelijkheden aangeboden:
- aan het einde van ieder hoofdstuk zijn opgaven opgenomen; de antwoorden
bij de oefeningen bevinden zich achteraan in de syllabus
- helemaal aan het einde van deze syllabus is nog een extra reeks van 70
vragen opgenomen die zijn overgenomen uit een oudere reeks examens.

prof. dr. Dirk Geeraerts

1

 INHOUD
HET TERREIN VAN DE ALGEMENE TAALKUNDE

1.

Tekens en talen..................................................................................3

2.

Taalkundige disciplines ....................................................................14

3.

Klanken en spraakproductie .............................................................25

4.

Fonetische transcriptie .....................................................................35

DE MEDIA VAN TAALGEBRUIK

5.

Schriftsystemen ................................................................................48
HISTORISCHE TAALKUNDE

6.

Taalverwantschap als vraagstuk ......................................................60

7.

Het stamboommodel ........................................................................69

8.

Klankwetten en uitzonderingen ........................................................77

9.

Klankverandering .............................................................................88

10.

Morfologische verandering ...............................................................98

11.

Syntactische verandering ...............................................................106

12.

Lexicale verandering ......................................................................119

13.

Semantische verandering 1............................................................128

14.

Semantische verandering 2............................................................138

TAALVERANDERING IN MICROPERSPECTIEF

TAALVERANDERING IN MACROPERSPECTIEF

15.

De taalfamilies van de wereld.........................................................148

16.

Taalcontact en ontlening ................................................................157

17.

Geografische factoren ....................................................................167

18.

Sociale factoren .............................................................................179

19.

Een functioneel verklaringsmodel...................................................191

20.

Expressiviteitsfactoren ...................................................................201

21.

Efficiëntiefactoren 1 ........................................................................211

22.

Efficiëntiefactoren 2 ........................................................................220

DE VERKLARING VAN TAALVERANDERING

SUGGESTIES VOOR VERDERE LECTUUR ................................................231
ANTWOORDEN BIJ DE OPGAVEN...........................................................234
VOORBEELDEN VAN EXAMENVRAGEN ...................................................275

2

 1

TEKENS EN TALEN
Wetenschappelijke disciplines kunnen worden gekarakteriseerd naar het domein van de werkelijkheid dat ze bestrijken, en naar het perspectief vanwaaruit ze dat domein benaderen. Het domein van de algemene taalwetenschap is
de natuurlijke menselijke taal; haar perspectief is algemeen in de zin dat niet
de specifieke eigenschappen van deze of gene taal haar belangstelling wegdragen, maar wel datgene wat gemeenschappelijk is aan alle specifieke talen,
en wat karakteristiek is voor het verschijnsel "taal" als zodanig. In dit hoofdstuk staan we stil bij de afbakening van het verschijnsel "natuurlijke menselijke
taal".
Als eerste stap stellen we vast dat de taal een systeem van tekens is. Nu
zijn er naast de natuurlijke menselijke taal nog heel wat andere tekensystemen; de discipline die zich met de studie van tekensystemen in het algemeen inlaat, noemen we de

SEMIOTIEK.

Eenvoudig identificeerbaar als tekens

zijn vlaggen, uniformen, insignes, verkeersborden, logo's en andere signalen
waarvoor we ook in het dagelijkse taalgebruik het woord teken kunnen gebruiken: het logo van de universiteit is een teken voor die instelling, zoals een
verkeersbord een teken is voor een verbod of toelating. Niet alle tekens (in de
zin waarin we dat woord in de semiotiek gebruiken) zijn echter van dezelfde
duidelijk herkenbare, picturale aard als deze voorbeelden. Om te beginnen
zijn tekens niet noodzakelijkerwijze visueel: auditief bijvoorbeeld zijn fluitsignalen, sirenes, klokgelui en het gerinkel van fietsbellen, terwijl allerlei gedragsvormen (zoals een handdruk of kus bij begroeting of afscheid) in het motorische vlak liggen. Bovendien is de tekenfunctie van tekens niet altijd hun primaire functie. Dat is misschien nog het duidelijkst bij de kleding. De onmiddellijke en eerste functie van kleding is bescherming te bieden tegen de weersomstandigheden, maar daarnaast heeft de kleding nog zoveel andere secundaire functies van semiotische aard, dat we zonder aarzelen van een "vestimentaire code" kunnen spreken: wat men draagt signaleert, heeft betekenis,
draagt een boodschap uit. Of men zich bijvoorbeeld kleedt als jongere of oudere, als man of vrouw, als sjofel of chic personage laat iets zien van de sociale identiteit van de drager. Ook minder permanente eigenschappen kunnen

3

 Het Terrein van de Algemene Taalkunde

tot uiting komen in de kleding: of men feestkleding of sportkleding of werkkleding of rouwkleding aan heeft laat zien op welke activiteiten men zich voorbereidt of in welke tijdelijke situatie men zich bevindt.
We kunnen nu tot een eerste afbakening komen van de natuurlijke menselijke taal binnen het geheel van mogelijke tekensystemen door te bepalen welke soorten van tekens in de natuurlijke taal optreden. In navolging van de
Amerikaanse filosoof Charles Sanders Peirce (1839-1914) kunnen we de volgende drie tekentypes onderscheiden. De classificatie is gebaseerd op de
relatie die bestaat tussen het teken als zodanig, en datgene waar het teken
voor staat. In aansluiting bij de terminologie van de Zwitserse taalkundige
Ferdinand de Saussure (1857-1913) spreekt men in dit verband ook wel van
de signifiant (het teken als betekenisdragende vorm) en signifié (het betekende, datgene waar het teken voor staat).
Van

ICONISCHE TEKENS

spreken we wanneer een feitelijke, fysieke gelij-

kenis bestaat tussen de vorm van het betekende en de vorm van de
betekenisdrager. Een figuratief schilderij, bijvoorbeeld, vertoont een visuele gelijkenis met de afgebeelde werkelijkheid, en in sommige woorden kunnen we een auditieve gelijkenis herkennen met een geluid uit
de buitentalige werkelijkheid. Een woord als miauwen, bijvoorbeeld, lijkt
in zijn hoorbare vorm een imitatie te zijn van het geluid waarnaar het
verwijst.
INDEXICALE TEKENS

zijn tekens waarbij tussen de betekenisdrager en het

betekende een fysieke relatie van contiguïteit bestaat, d.w.z. een relatie waarbij beide in hetzelfde stuk werkelijkheid door een reële band
met elkaar verbonden zijn. Gelijkenisrelaties bestaan a.h.w. buiten de
tijd en de ruimte: de gelijkenis bestaat ook wanneer de dingen die op
elkaar lijken nooit in elkaars tijdelijke of ruimtelijke nabijheid te vinden
zijn. Contiguïteitsrelaties daarentegen vereisen net zo'n tijdelijke of
ruimtelijke verbondenheid. Voorbeelden vinden we o.m. bij causale relaties: rook is een teken van vuur, doordat het vuur de oorzakelijke
bron van de rook kan zijn, zoals uitwerpselen een spoor zijn voor dierlijke aanwezigheid. In de menselijke taal vinden we indexicale tekens
o.m. terug in de vorm van zogeheten deiktische elementen. Dit zijn
woorden als hier, deze, nu en jij, waarvan het betekende telkens te
vinden moet zijn in de taalgebruikssituatie zelf. Van een uitdrukking als
de hoofdstad van Paraguay kunnen we het betekende in alle omstan-

4

 Tekens en Talen

digheden terugvinden; bij een woord als hier moeten we echter weten
door wie het in welke situatie gebruikt werd voor we kunnen afleiden
wat precies met hier bedoeld werd.
Waar bij iconische tekens en indexicale tekens de relatie tussen betekenisdrager en betekende gemotiveerd wordt door de gelijkenis- of
contiguïteitsrelatie, is de combinatie van betekenaar en betekenis bij
SYMBOLISCHE TEKENS

volledig ongemotiveerd. Dat we precies de vorm

koning gebruiken om naar een bepaald type staatshoofd te verwijzen is
een voorbeeld van wat De Saussure de ARBITRARITEIT van het taalteken
genoemd heeft: dat we in het Nederlands precies de betekenaar koning en niet de betekenaar lolapaloeza met de betekenis "staatshoofd
in een monarchie" verbinden, is toevallig; er is niets in het betekende
"staatshoofd in een monarchie" waardoor koning een beter geschikte
of meer voor de hand liggende betekenisdrager zou zijn dan lolapaloeza.
Waarom iconische en indexicale tekens als tekens kunnen functioneren ligt
voor de hand: als de motiverende gelijkenis- of contiguïteitsrelatie duidelijk is
voor diegene die met het teken geconfronteerd wordt, kan de mentale sprong
van het teken naar het betekende worden gemaakt. Maar hoe zit dat met symbolische tekens, waar een doorzichtige gemotiveerde relatie tussen teken en
betekende ontbreekt? Dat arbitraire, symbolische tekens toch als tekens kunnen functioneren komt doordat ze

CONVENTIONEEL

zijn. Het zijn pas tekens

krachtens een stilzwijgende afspraak tussen de leden van een gemeenschap,
die de betreffende koppeling van betekenaar en betekenis als teken erkennen.
De vorm koning is voor de leden van de Franse taalgemeenschap geen teken,
omdat die vorm in het Frans niet de conventionele signifiant voor de signifié
"staatshoofd in een monarchie" is. Voor de leden van de gemeenschap die het
Nederlands als communicatiemiddel gebruikt, is koning uiteraard wel een conventioneel teken. Het onderscheid tussen tekens die slechts krachtens een
conventie, en tekens die ook los van een conventie als teken kunnen fungeren, leidt tot een verfijning van de indeling van soorten tekens. In figuur 1
wordt een overzicht gegeven van de verschillende situaties die op die manier
kunnen ontstaan. Dat we geen voorbeelden kunnen vermelden van nietconventionele symbolische tekens is natuurlijk niet toevallig: typerend voor de
symbolische tekens is immers dat ze pas door hun conventionele karakter ook
werkelijk als teken kunnen opereren.

5

 Het Terrein van de Algemene Taalkunde

NIET-CONVENTIONEEL

CONVENTIONEEL

iconisch

een foto als teken van het
afgebeelde

een woord als piepen
of koekoek

indexicaal

rook als teken van vuur

een woord als nu of hier

symbolisch

een woord als hond of paard
Figuur 1.1
Overzicht van soorten tekens

Tegen de achtergrond van figuur 1 kunnen we nu iets meer zeggen over
de eigen aard van de natuurlijke taal als tekensysteem. Twee kenmerken vallen hierbij in het bijzonder op. In de eerste plaats kent de natuurlijke taal een
sterk symbolisch karakter: de primaire bouwstenen van de natuurlijke taal zijn
niet iconisch of indexicaal; woorden als paard en hond zijn in de meerderheid
in vergelijking met piepen of hier. In de tweede plaats is de natuurlijke taal in
al haar onderdelen conventioneel. De taal bevat bijvoorbeeld wel degelijk iconische tekens, maar ook die zijn conventioneel. Piepen bijvoorbeeld wordt in
het Engels niet alleen door to peep vertaald, maar ook door werkwoorden als
to creak (wat je van deuren en scharnieren kunt zeggen), to shriek (wat je
voor remmen kunt gebruiken) en to tweet (wat voor vogels kan worden gebruikt). In het Nederlands behoren de corresponderende vormen krieken,
schrieken of twieten niet tot de conventionele woordenschat, ondanks het feit
dat ze dezelfde klanknabootsende motivering kennen als piepen. Bij de conventionele tekens volstaat de iconische of indexicale band m.a.w. niet om de
tekenstatus van het teken te verklaren: het volstaat niet dat schrieken een
klanknabootsing is opdat het tot de Nederlandse woordenschat zou behoren –
daarvoor is als extra element nodig dat het door de taalgemeenschap als zodanig erkend wordt.
Nu is er nog een derde kenmerk dat de natuurlijke taal onderscheidt van
voorbeelden als vuur of een foto: in deze gevallen gaat het om geïsoleerde,
afzonderlijke tekens, terwijl de menselijke taal een samenhangend geheel van
tekens, een tekensysteem vormt. Maar er zijn ook tekensystemen die verschillen van de natuurlijke taal. Onder de tekensystemen die we naast de natuurlijke taal kunnen onderscheiden, zijn er drie groepen die we apart moeten vermelden, omdat ze het mogelijk maken om nog beter te verduidelijken wat we
onder het begrip natuurlijke menselijke taal kunnen verstaan. We zullen ach-

6

 Tekens en Talen

tereenvolgens kijken naar auxiliaire linguïstische tekensystemen, dierlijke talen, en artificiële talen.
1. We spreken van

AUXILIAIRE LINGUÏSTISCHE

tekensystemen bij semiotische

codes die in samenhang met en als ondersteuning van het systeem van de
natuurlijke taal gebruikt worden. We bedoelen met deze "hulpsystemen" niet
de tekensystemen die als medium voor de natuurlijke taal worden gebruikt,
zoals alle mogelijke schriftsoorten, maar wel de tekens die a.h.w. als begeleiding bij natuurlijk taalgebruik optreden. Schriftsystemen hebben een rechtstreekse band met het natuurlijke-taalgebruik, omdat er geen taalgebruik kan
zijn zonder dat het in een bepaald medium (spraak of schrift) vervat is. De hier
bedoelde begeleidende verschijnselen zijn echter niet noodzakelijk aanwezig
bij het gebruik van de natuurlijke taal. We onderscheiden twee soorten.
Onder

PARALINGUISTISCHE

tekens verstaat men gewoonlijk alle uitspraak-

kenmerken die niet tot het taalsysteem zelf behoren, maar die wel relevante
informatie kunnen toevoegen aan het proces van gesproken communicatie.
Een fluisterende toon, bijvoorbeeld, kan geheimzinnigheid of intimiteit uitdrukken, terwijl een hortende uitspraak op aarzeling of twijfel kan wijzen.
Onder

LICHAAMSTAAL

verstaan we alles wat met lichaamshouding en li-

chaamsbeweging te maken heeft: de al dan niet onwillekeurige bewegingen
die we bij het spreken maken, de gelaatsuitdrukking, de afstand die we houden t.o.v. onze gesprekspartner.
Opgemerkt moet worden dat het in beide gevallen wel degelijk om (althans
ten dele) conventionele tekensystemen gaat, waarin culturele verschillen kunnen optreden. Zo is het bekend dat de afstand tussen gesprekspartners bij
persoonlijk, zij het niet vertrouwelijk contact in de Latijns-Amerikaanse cultuur
kleiner is dan in de Noord-Amerikaanse: een afstand van ongeveer een halve
meter is in Latijns-Amerika gebruikelijk bij een individueel gesprek tussen, bijvoorbeeld, professoren en studenten, maar die afstand geldt in NoordAmerika (en het grootste deel van Europa) als typerend voor vertrouwelijk
contact. Dat Noord-Amerikanen geneigd zijn Zuid-Amerikanen opdringerig te
vinden, heeft waarschijnlijk mede iets met dit verschil in lichaamstaal te maken. Op een vergelijkbare manier is een hijgende, diep ademende uitspraak in
onze cultuur een signaal van vermoeidheid, of opwinding, of eventueel verbazing; in het Japans is het echter een conventioneel signaal van een eerbiedige
en onderdanige houding.

7

 Het Terrein van de Algemene Taalkunde

2.

ANIMALE COMMUNICATIESYSTEMEN

kunnen onderling (en in hun relatie tot de

natuurlijke taal) sterk verschillen. We zullen de bestaande variatie hier niet
systematisch behandelen, maar we zullen ons beperken tot één beroemd
voorbeeld van dierlijk tekengebruik: de dans van de bijen, zoals onderzocht
door Karl von Frisch (1962). Een honingbij die naar de korf terugkeert kan
bewegingen uitvoeren die erg nauwkeurige informatie bevatten over de locatie
en de omvang van een voedselbron die ze heeft ontdekt. Het onderzoek heeft
verschillende bewegingspatronen, ieder met hun eigen betekenis, kunnen
identificeren. De "rondedans", bijvoorbeeld, wordt gebruikt wanneer de voedselbron dicht bij de korf te vinden is; de bij beweegt hier afwisselend in cirkels
naar links en rechts. In de "kwispelstaartdans", aan de andere kant, beweegt
de bij in een rechte lijn vooruit, waarbij ze met het onderlijf heen en weer beweegt. Deze beweging wordt gebruikt wanneer de voedselbron verder weg
van de korf te vinden is. De rechte lijn van de beweging geeft de richting aan
waarin het voedsel te vinden is, en het tempo zegt iets over de afstand: wordt
het hele bewegingspatroon sneller afgewerkt, dan is de bron bijvoorbeeld
dichterbij dan wanneer het langzamer wordt uitgevoerd.
Belangrijk hierbij is de vraag of de grens tussen dierentaal en mensentaal
abrupt of gradueel is: hoe uniek zijn we met ons taalgebruik? In de praktijk
concentreert die vraag zich op het taalvermogen van onze naaste biologische
buren, de mensapen: hoe sterk ontwikkeld is het spontane tekengebruik van
primaten, en kunnen we ze menselijke taal aanleren?
3. Onder de noemer

ARTIFICIËLE TALEN

of

KUNSTTALEN

vallen semiotische sys-

temen die niet, zoals de natuurlijke talen, het product zijn van een langdurige
historische ontwikkeling, maar die integendeel op een bepaald ogenblik wetens en willens, en met een specifieke doelstelling ontworpen zijn. De natuurlijke taal die wij in onze jeugd aanleren is ons gegeven: we hebben ze niet zelf
gemaakt, en ook al kan de creativiteit van ons persoonlijke taalgebruik misschien enige invloed uitoefenen op de manier waarop ze zich verder ontwikkelt, een doorslaggevende invloed op haar structuurkenmerken hebben we
geenszins. In formele wetenschappelijke talen zoals computertalen en de notatiesystemen van scheikunde, algebra en formele logica ligt dat anders. Die
zijn in de loop van hun gebruiksgeschiedenis weliswaar ook aan wijzigingen,
uitbreidingen en aanpassingen onderhevig, maar zeker in hun initiële vorm
zijn ze het product van de welbewuste en weloverwogen inspanningen van
een bepaald persoon (of een beperkt aantal personen) die een heel nieuwe

8

 Tekens en Talen

semiotische code vanaf de grond wil opbouwen. Zo weten we uit de geschiedenis van de logica dat de formalisatie van die discipline in zijn moderne vorm,
het cumulatieve resultaat is van het werk van logici als Augustus De Morgan,
George Boole, Gottlob Frege en Bertrand Russell.
Typerend voor dergelijke wetenschappelijke kunsttalen is dat ze ontworpen worden voor gebruik op een terrein dat beperkter is dan dat van de natuurlijke taal. Terwijl je in de natuurlijke taal in principe over alles kunt praten,
is het notatiesysteem van de algebra alleen dienstig in de wiskunde, en zijn
formules van het type H20 of CO2 alleen geschikt voor de beschrijving van de
scheikundige structuur van stoffen. Je zou die structuur ook "in gewone woorden", met behulp van de natuurlijke taal, kunnen identificeren, maar omgekeerd is het niet mogelijk om met behulp van scheikundige formules een
vriend te begroeten of een welkomstwoord tot een vergadering te richten.
Hebben de wetenschappelijke formalisaties m.a.w. een beperkter bereik dan
de natuurlijke taal, ze proberen het tegelijkertijd ook beter te doen. In het bijzonder streven ze een grotere precisie na. Wie ook maar vluchtig een blik in
een woordenboek werpt, weet dat de natuurlijke taal een grote semantische
soepelheid bezit: woorden kunnen in zeer verschillende toepassingen gebruikt
worden. Voor wetenschappelijke doeleinden is een dergelijke soepelheid vaak
minder aantrekkelijk. Voor de beoordeling van de juistheid van een redenering, bijvoorbeeld, is het noodzakelijk precies te weten in welke betekenis een
woord (of althans, een element van de formele taal) gebruikt wordt.
We illustreren die behoefte aan grotere precisering dan wat de natuurlijke
taal doorgaans biedt met een voorbeeld. In het gewone taalgebruik zullen de
uitspraken Euphrasia werd zwanger en trouwde en Euphrasia trouwde en
werd zwanger meestal geïnterpreteerd worden als uitspraken die onder verschillende omstandigheden waar zijn. We nemen m.n. aan dat de volgorde
van de twee genoemde gebeurtenissen een rol speelt. In het eerste voorbeeld
wordt Euphrasia eerst zwanger en trouwt ze pas daarna, terwijl in het tweede
voorbeeld net de omgekeerde volgorde lijkt te gelden. We zouden dat kunnen
uitdrukken door te zeggen dat en in de hier gebruikte zin zoveel betekent als
en dan of en daarna. Er is echter ook een lezing van en mogelijk waarin temporele factoren volstrekt geen rol spelen. Dat is bijvoorbeeld zo in De Vesuvius ligt bij Napels en de Etna op Sicilië, en ook in Thomas Mann schreef "Der
Zauberberg" en Heinrich Mann schreef "Professor Unrat": in de eerste zin is
al helemaal geen sprake van gebeurtenissen (en is een opeenvolging in de

9

 Het Terrein van de Algemene Taalkunde

tijd dus irrelevant), en in de tweede zin is het toevallig zo dat Der Zauberberg
in 1924 verscheen, en Professor Unrat in 1918. Als antwoord op een vraag
van het type Die gebroeders Mann, wat schreven die zoal? is de zin Thomas
Mann schreef "Der Zauberberg" en Heinrich Mann schreef "Professor Unrat"
volstrekt gepast, omdat de opeenvolging in de tijd er voor die vraag helemaal
niet toe doet. In principe zou men de zin echter ook kunnen interpreteren als
de uitspraak dat Thomas als eerste Der Zauberberg schreef, en daarna Heinrich Professor Unrat. Die uitspraak zou dan weliswaar feitelijk onjuist zijn,
maar wat de interpretatiemogelijkheden betreft blijken we met Thomas Mann
schreef "Der Zauberberg" en Heinrich Mann schreef "Professor Unrat" in ieder geval twee kanten op te kunnen – en die twee kanten leiden tot een verschillende beoordeling van de waarheidswaarde van de uitspraken in kwestie.
Wanneer men nu in een artificiële taal zoals de formele logica dit interpretatieverschil tussen het "zuivere" en en het "opeenvolgings"-en wil vermijden, dan moet nauwkeurig en nadrukkelijk gedefinieerd worden wat met de
elementen van de formele taal bedoeld wordt. Zo is het gebruikelijk om het
logische en (zoals dat meestal geformaliseerd wordt door & of ∧) te definiëren
op een manier die niet verwijst naar de temporele relatie tussen de verbonden
elementen. Men zegt dan dat de conjunctie p & q van de proposities p en q
alleen waar is wanneer p waar is en wanneer ook q waar is. Het elementje &
uit de kunsttaal van de formele logica is dus preciezer dan het elementje en
uit de natuurlijke taal, omdat in de artificiële taal ondubbelzinnig gedefinieerd
is hoe, in welke betekenis, we & moeten begrijpen.
De bedoeling om een verbetering op de natuurlijke talen te bieden ligt ook
voor bij een ander type kunsttalen dan de formele talen die we tot nu toe behandeld hebben, nl. artificiële talen als Volapük (dat werd ontworpen door Johann M. Schleyer in 1880) of Esperanto (dat werd ontworpen door Ludwig L.
Zamenhof in 1887). Op twee manieren verschillen ze van de wetenschappelijke formalisatietalen. In de eerste plaats willen ze net hetzelfde communicatieve bereik hebben als de natuurlijke taal: ze willen in principe voor alle functies gebruikt worden waarvoor de bestaande talen gehanteerd worden (terwijl
de formele talen, zoals we zagen, opzettelijk een beperkter terrein bestrijken).
In de tweede plaats streven ze niet zozeer een grotere precisie na, maar willen ze vooral de internationale communicatie bevorderen. Als iedereen, zo is
de redenering, naast zijn natuurlijke moedertaal een kunsttaal voor internationaal gebruik als tweede taal zou leren, dan zou de communicatie tussen men-

10

 Tekens en Talen

sen met een verschillende moedertaal gegarandeerd zijn. De structuur van
deze kunsttalen wordt daarom met opzet zo eenvoudig mogelijk gehouden,
om een grote leerbaarheid te verkrijgen. (Het Esperanto bijvoorbeeld kent
slechts een lidwoord, nl. la. Alle substantieven eindigen op -o, alle adjectieven
op -a, en alle bijwoorden op -e. Er zijn slechts twee naamvallen, en alle meervouden worden gevormd door toevoeging van -j.)
In de praktijk valt de realisatie van de idealistische bedoelingen van Esperantisten en andere verdedigers van kunsttalen nogal tegen: in 1979 telde de
internationale vereniging voor het Esperanto slechts 31.000 leden (al wordt
het aantal sprekers van Esperanto wel op enkele miljoenen geschat). Er is
daarentegen veel voor te zeggen dat het Engels op dit moment de facto de rol
van wereldtaal vervult die Esperanto, Volapük en andere kunsttalen nastreven. Volgens een voorzichtige schatting zou het aantal moedertaalsprekers
van het Engels in het begin van de jaren '90 driehonderd miljoen bedragen
hebben, met daarbij nog eens vierhonderd miljoen mensen die het Engels als
tweede taal beheersen. Minder terughoudende schattingen vermelden meer
dan een miljard eerste- of tweede-taalsprekers. Dat het World English, zoals
het wel genoemd wordt, het in dit verband haalt van kunsttalen als het Esperanto, is niet echt verwonderlijk. Het hoefde niet, zoals Esperanto, van niets te
beginnen, maar vertrok met de voorsprong van een aanzienlijk aantal eerstetaalsprekers. Bovendien hebben Engelstalige naties in de voorbije twee eeuwen een leidende rol gespeeld in de economische en politieke ontwikkeling
van de wereld: de positie die Groot-Brittannië als industriële koploper en koloniale supermogendheid innam sinds de 19de eeuw, werd in de loop van de
20ste eeuw (en in ieder geval na de Tweede Wereldoorlog) overgenomen
door de Verenigde Staten. En zoals we later in dit boek nog uitvoeriger zullen
bespreken, spelen dergelijke machts- en prestigefactoren vaak een doorslaggevende rol bij de verspreiding van talen en taalvariëteiten.
Naast de wetenschappelijke kunsttalen en dte kunsttalen die de natuurlijke
talen (geheel of gedeeltelijk) willen vervangen, bestaan dan nog de artistieke
kunsttalen, die we ook ‘fictieve natuurlijke talen’ zouden kunnen noemen. We
denken dan aan het Klingon uit Star Trek, of de Elfen-talen Quenya en Sindarin die Tolkien bedacht.
In dit hoofdstuk hebben we het object van de algemene taalkunde – de natuurlijke menselijke taal – afgebakend t.o.v. andere tekensystemen. We hebben tegen de achtergrond van een semiotische classificatie van tekentypes

11

 Het Terrein van de Algemene Taalkunde

gewezen op het sterk symbolische en conventionele karakter van de natuurlijke taal, en we hebben het onderscheid gemaakt met animale (niet-menselijke)
tekensystemen en artificiële (niet-natuurlijke) tekensystemen.

Opgaven bij Hoofdstuk 1
1) De Algemene Taalwetenschap bestudeert:
a) de gemeenschappelijke grondslag van alle menselijke taalsystemen
b) het verschijnsel natuurlijke menselijke taal
c) alle natuurlijke menselijke talen
d) a én b én c
2) De discipline die zich met de studie van tekensystemen in het algemeen
inlaat, noemen we:
a) de algemene taalwetenschap
b) de semantiek
c) de semiotiek
d) de iconistiek
3) De relatie tussen signifiant en signifié is:
a) de relatie tussen de betekenisdragende vorm en het betekende
b) de relatie tussen het betekende en de betekenisdragende vorm
c) in de natuurlijke menselijke taal altijd volledig arbitrair
d) a én c
4) De Nederlandse taaltekens tjilpen, gisteren en jij zijn respectievelijk:
a) iconisch en niet-conventioneel, symbolisch en conventioneel, indexicaal en
niet-conventioneel
b) iconisch en conventioneel, symbolisch en conventioneel, indexicaal en
conventioneel
c) indexicaal en conventioneel, symbolisch en niet-conventioneel, indexicaal
en conventioneel
d) iconisch en conventioneel, indexicaal en conventioneel, indexicaal en conventioneel
5) Welke van de onderstaande mogelijkheden kunnen in verband gebracht
worden met Charles Sanders Peirce?
a) Zwitsers taalkundige
b) bedacht de termen 'signifiant'-'signifié
c) bedacht het onderscheid en de terminologie 'iconische', 'indexicale', 'symbolische' tekens
d) a én b
6) Auxiliaire linguïstische tekensystemen

12

 Tekens en Talen

a) zijn noodzakelijk aanwezige begeleidende verschijnselen bij het gebruik
van de natuurlijke taal
b) zijn bijvoorbeeld paralinguïstische tekens als de vraag-intonatie in het Nederlands
c) verschillen van de natuurlijke taal o.a. in het feit dat het duidelijk nietconventionele tekensystemen zijn
d) a noch b noch c
7) Voorbeelden van formele talen zijn:
a) Volapük, Esperanto en Lolapaloeza
b) Volapük, Esperanto en Algebra
c) Algebra, chemisch tekenschrift en computertalen
d) b én c
8) Het Esperanto werd ontworpen door:
a) Ludwig L. Zamenhof op het einde van de 19de eeuw
b) Ludwig L. Zamenhof op het einde van de 18de eeuw
c) Johann M. Schleyer op het einde van de 19de eeuw
d) Johann M. Schleyer op het einde van de 18de eeuw

13

 2

TAALKUNDIGE DISCIPLINES
In het eerste hoofdstuk hebben we het terrein van de algemene taalwetenschap afgebakend t.o.v. andere semiotische disciplines. In dit hoofdstuk nemen we een tweede stap in de plaatsbepaling van de algemene taalkunde: we
kijken naar de interne indeling van de algemene taalkunde in subdisciplines.
De taalkunde wordt immers niet slechts bepaald door haar object, de natuurlijke menselijke taal, maar ook door het perspectief – of liever, de perspectieven
– vanwaaruit ze haar object benadert. Deze tour d'horizon zal niet alleen een
aantal noodzakelijke terminologische distincties opleveren, maar zal het ook
mogelijk maken het parcours uit te stippelen dat we in de loop van dit boek
door het landschap van de algemene taalkunde zullen volgen.
Een essentieel facet van het perspectief van de algemene taalkunde is alvast dat ze algemeen is, d.w.z., ze verschilt qua opzet van de taalkunde van
specifieke talen zoals het Nederlands of het Sanskriet. Die taalspecifieke taalkundes zijn in eerste instantie geïnteresseerd in de beschrijving van individuele talen. De algemene taalwetenschap daarentegen is geïnteresseerd in algemene uitspraken over het verschijnsel "taal" als zodanig. Dat veronderstelt
vanzelfsprekend dat we kunnen beschikken over taalspecifieke beschrijvingen
(je kunt moeilijk tot een algemene beschrijving van de stijl van Khnopff komen
zonder dat je zijn individuele schilderijen en tekeningen kent), maar het eigenlijke doel ligt wel op een hoger abstractieniveau dan dat van de individuele
talen.
Nu is het van tevoren niet zeker dat er veel algemene uitspraken over talen te doen zijn: in principe zouden de talen van de wereld nog zo van elkaar
kunnen verschillen dat ze bijna niets gemeenschappelijks hebben. Dat is voor
de afbakening van de algemene taalkunde echter geen probleem. In de eerste
plaats zeggen we alleen maar dat de algemene taalkunde op zoek is naar de
universele kenmerken van de natuurlijke talen: zelfs als we zouden vaststellen
dat dergelijke universalia nauwelijks bestaan (maar zo'n vaart loopt het niet),
dan zou dat nog het resultaat zijn van een onderzoek langs algemeen-taalkundige lijnen. En in de tweede plaats is er voor de algemene taalkunde ook dan
nog altijd een methodologische en terminologische rol weggelegd. De reflectie

14

 Taalkundige Disciplines

op de manier waarop natuurlijke talen het meest adequaat beschreven kunnen worden, op de analysemethodes en het begrippenapparaat die daarbij
gehanteerd kunnen worden, behoort evenzeer tot het eigen perspectief van de
algemene taalkunde als haar hogere abstractieniveau in vergelijking met de
taalspecifieke taalkundes.
Een classificatie van de verschillende perspectieven waardoor subdisciplines binnen de algemene taalkunde zich van elkaar onderscheiden, steunt om
te beginnen op het onderscheid tussen een interne en een externe benadering. Die interne benadering kijkt naar de taalverschijnselen als zodanig: welke
klanken, woordvormingsprocédés, zinstypes etc. kun je bij natuurlijke talen
aantreffen, en hoe worden die het beste beschreven? De externe benadering
koppelt deze analyse van de binnenkant van de taal aan aspecten van de
buitenkant: hoe verandert taal in de tijd, welke rol speelt ze in de samenleving,
hoe wordt ze door jonge kinderen verworven, etc.? Het onderscheid tussen
een interne en een externe benadering is, zoals we zullen zien, niet zeer strikt,
maar het helpt wel om het overzicht van de vigerende benaderingen enigszins
ordelijk te houden. Soms wordt wel naar het onderscheid verwezen met de
termen

STRUCTUURTAALKUNDE

versus

VARIATIETAALKUNDE,

maar die termen zijn

niet helemaal adequaat: we zullen er bijvoorbeeld op wijzen dat de buitenkantbenadering niet tot taalvariatieonderzoek beperkt is.
De indeling van de interne benadering verwijst naar twee dimensies.
Langs de ene dimensie onderscheiden we verschillende

NIVEAUS

in de struc-

tuur van taalbouwsels: het niveau van de klanken, het niveau de woorddelen,
het niveau van de woorden, het niveau van de zinnen, en het niveau van de
teksten. We kunnen op dit punt volstaan met onze intuïtieve, nog niet linguïstisch onderbouwde definities van deze begrippen; we zullen later zien dat de
definitie van zoiets als "woord" niet onproblematisch is. Alleen het niveau van
de woorddelen vraagt misschien om enige toelichting. We doelen daarmee op
de betekenisdragende bouwstenen van woorden, zoals voorvoegsels en achtervoegsels. Het voorvoegsel ver-, bijvoorbeeld, kan o.a. gecombineerd worden met bijvoeglijke naamwoorden om een werkwoord te vormen dat in het
algemeen ongeveer uitdrukt "datgene worden (of tot datgene maken) wat door
het bijvoeglijk naamwoord wordt benoemd"; verlammen is "lam worden of maken", verkorten is "kort(er) worden of maken", enz.. De taalkunde spreekt in
verband met deze taalelementen van morfemen; morfemen zijn de kleinste
betekenisdragende elementen van de taal. Omdat volgens deze definities ook

15

 Het Terrein van de Algemene Taalkunde

woorden als vorm en alleen morfemen zijn, wordt het onderscheid tussen
elementjes als ver- en woorden uitgedrukt door te stellen dat ver- een gebonden morfeem is, terwijl woorden vrije morfemen zijn. Dat onderscheid berust
op de gedachte dat woorden vrij gebruikt kunnen worden, terwijl een voorvoegsel als ver- alleen gebruikt kan worden in combinatie met een ander morfeem.
De verschillende niveaus vertonen een natuurlijke ordening, in de zin dat
het lagere niveau telkens de componenten levert voor de elementen van het
daarop volgende niveau: de combinatie van klanken levert woorddelen op,
woorddelen vormen woorden, woorden worden samengevoegd tot zinnen, en
samenhangende verzamelingen van zinnen zijn teksten.
Langs de tweede dimensie van de classificatie onderscheiden we drie perspectieven vanwaaruit de verschillende niveaus bestudeerd kunnen worden:
dat van de

VORM,

dat van de

FUNCTIE,

en dat van het

GEBRUIK

van de taal-

bouwsels op de betrokken niveaus. Het onderscheid tussen de studie van de
vorm en de studie van de functie zal duidelijk zijn: het formele onderzoek gaat
na hoe de verschillende talige entiteiten opgebouwd zijn (bijvoorbeeld, volgens welke combinatieregels gebonden morfemen zoals ver- met andere morfemen tot woorden kunnen worden samengevoegd), terwijl het functionele
onderzoek beschrijft welke communicatieve waarde (in de meest ruime zin) de
taalbouwsels kunnen krijgen. In de meeste gevallen is die functie, die communicatieve waarde, gewoon de betekenis van de taalbouwsels: de linguïstische
functie van tafel is het uitdrukken van de betekenis "meubelstuk met een horizontaal blad en één of meer poten". Op het niveau van de klanken is de functie echter niet als betekenis te definiëren. We kunnen immers niet zeggen dat
bijvoorbeeld de klank l een vaste betekenis heeft die zowel in lat als lot als lid
aanwijsbaar is. Wel kunnen klanken een distinctieve functie hebben: de l onderscheidt lat van rat en lot van rot. Om die distinctieve functie van klanken
niet over het hoofd te zien, zullen we het in de classificatie in het algemeen
over de functie van de taalbouwsels hebben, en niet uitsluitend over hun betekenis (al zal die wel nog apart ter sprake komen).
Het onderscheid tussen de functie van de taalbouwsels en hun gebruik is
vervolgens als volgt te verduidelijken. De talige entiteiten op ieder van de niveaus vormen met de hun geëigende communicatieve waarde een inventaris
van mogelijkheden voor het vervullen van zekere functies. De woordenschat,
bijvoorbeeld, is een inventaris van potentiële verwijzingen naar en beschrijvin-

16

 Taalkundige Disciplines

gen van de werkelijkheid. Is zo'n inventaris in eerste instantie alleen maar een
veld van mogelijkheden, dan wordt in het reële taalgebruik uit die inventaris
gekozen: sommige mogelijkheden worden geactualiseerd. Wanneer je het
over een bepaald type broek wil hebben, zou je zowel de woorden broek als
jeans of spijkerbroek kunnen gebruiken. Waar het onderzoek naar de functies
van de taalvormen alleen maar zou aangeven dat broek, jeans en spijkerbroek
verwante betekenissen hebben en welke betekenissen dat zijn, moet het onderzoek naar het taalgebruik bepalen welke keuzes de facto uit die reeks van
mogelijkheden gemaakt worden: kunnen we er bijvoorbeeld achter komen in
welke omstandigheden de taalgebruikers liever voor jeans dan voor spijkerbroek kiezen, en is er misschien in het algemeen een voorkeur voor broek in
plaats van voor jeans of spijkerbroek?

klank

vorm

functie

gebruik

FONETIEK

FONOLOGIE

––––

woorddeel

MORFOLOGIE

woord

LEXICOLOGIE

zin
tekst

SYNTAXIS
TEKSTGRAMMATICA

Figuur 2.1
Taalkundige disciplines in onderling verband
De meest courante termen die bij de indeling van de taalkundige disciplines gebruikt worden, zijn: fonetiek- fonologie - morfologie - lexicologie - syntaxis - tekstgrammatica - semantiek - pragmatiek. Proberen we die termen te
situeren tegen de achtergrond van de indeling van daarnet, dan zien we dat
de verschillende disciplines elkaar overlappen. De termen morfologie, lexicologie, syntaxis en tekstgrammatica (men spreekt ook wel discoursanalyse) zijn
zonder meer te plaatsen langs de verticale dimensie van het veld: ze verwijzen naar de studie van respectievelijk morfemen, woorden, zinnen en teksten
in al hun aspecten. Bij fonetiek en fonologie moet de horizontale dimensie in
het beeld betrokken worden. Zoals we in het volgende hoofdstuk nog met
meer details zullen uitleggen, gaat het in de fonetiek om de klanken van een
taal zonder meer; de fonologie bestudeert dan de functionele waarde van die
klanken. Zo is het onderscheid tussen r en l in het Nederlands functioneel,

17

 Het Terrein van de Algemene Taalkunde

omdat het het onderscheid fundeert tussen rat en lat. Het onderscheid tussen
een huig-r en een tongpunt-r is echter niet functioneel, omdat er geen woordof betekenisverschil mee samenhangt. In figuur 2.1 worden de zeven tot nu
toe behandelde termen in hun onderling verband gesitueerd.
De twee overblijvende termen verwijzen helemaal naar de horizontale dimensie van de classificatie. De semantiek bestudeert de betekenis van de
taalbouwsels (en volgens het gebruikte indelingssysteem wil dat zeggen: hun
functie, rekenend vanaf het morfologische niveau). De pragmatiek van haar
kant bestudeert het gebruik van de taalvormen, de contextuele keuzes die uit
de inventaris van betekenisvolle mogelijkheden gemaakt worden. In figuur 2.2
wordt aan de hand van gearceerde gebieden getoond hoe het terrein van semantiek en pragmatiek overlapt met dat van de zeven reeds in kaart gebrachte disciplines.

klank

vorm

functie

FONETIEK

FONOLOGIE

gebruik

woorddeel

MORFOLOGIE→

woord

LEXICOLOGIE→

SEMAN-

PRAGMA-

SYNTAXIS→

TIEK

TIEK

zin
tekst

TEKSTANALYSE→

Figuur 2.2
Taalkundige disciplines in onderling verband,
met toevoeging van semantiek en pragmatiek
Figuur 2.2 vertelt nog niet het hele verhaal, omdat de onderlinge verhoudingen tussen de disciplines niet altijd even vast liggen. Een vrij onschuldig
voorbeeld daarvan is de vaststelling dat de morfologie soms binnen de lexicologie wordt geplaatst, omdat ze m.n. ook de woordvormingsprocédés van een
taal bestudeert. Ook wanneer dat gebeurt blijft de morfologie binnen de lexicologie echter een duidelijke eigen plaats behouden; erg veel verandert er dan
niet in vergelijking met figuur 2.2. Daarnaast bestaat in ieder geval ook een
zekere neiging om de term pragmatiek uit te breiden tot de tekstgrammatica.
De gedachte dat het begrip "tekst" of "discours" de belichaming bij uitstek van
taalgebruik aanduidt (taalgebruik produceert per definitie een "tekst" als communicatieve basishandeling – zelfs al zou die maar uit één woord bestaan)

18

 Taalkundige Disciplines

leidt er dan toe dat het gebied van de pragmatiek zoals aangegeven in figuur
2.2 onderaan naar links wordt uitgebreid, zodanig dat het hele terrein van de
tekstgrammatica tot de pragmatiek gaat behoren. Het resultaat is weergegeven in figuur 2.3.

klank

vorm

functie

FONETIEK

FONOLOGIE

woorddeel

MORFOLOGIE→

woord

LEXICOLOGIE→

zin
tekst

gebruik

SEMANTIEK→

PRAGMATIEK

SYNTAXIS→
TEKSTANALYSE→

Figuur 2.3
Taalkundige disciplines in onderling verband,
met expansie van de pragmatiek
Het belangrijkst is echter de vaststelling dat binnen de contemporaine taalkunde discussies aan de gang zijn over de autonomie van de drie perspectieven die we langs de horizontale as onderscheiden hebben. De discussie gaat
daarbij vooral over de vraag hoe autonoom de studie van de vormkant van de
taal kan zijn. Aan de ene kant staat hier een

FORMALISTISCHE

benadering, die

ervan uitgaat dat de formele kant van de taal eigen kenmerken bezit die niet
tot semantische en pragmatische eigenschappen kunnen worden teruggebracht, en die dus ook op een autonome manier, binnen een eigen kader kunnen worden bestudeerd. Aan de andere kant staan de

FUNCTIONALISTEN,

die

een expansieve rol toekennen aan semantiek en pragmatiek, en die er van
uitgaan dat de studie van de taalvorm niet kan worden losgemaakt van een
doorgedreven aandacht voor de functionele en pragmatische facetten van de
taal.
In de loop van dit boek (en vooral dan in de tweede helft) zullen we nog
vaak terugkomen op die tweespalt tussen een formele en een functionalistische benadering. Op dit punt volstaat het in te zien dat een schema als dat
van figuur 2.2 met de nodige voorzichtigheid moet worden gebruikt.
De hierboven gepresenteerde indeling betreft wat we eerder interne perspectieven genoemd hebben: taalkundige disciplines die zich concentreren op
de "binnenkant" van de taal. Gaan we over tot een indeling van de externe

19

 Het Terrein van de Algemene Taalkunde

perspectieven, dan kan een driedeling wat orde brengen in de verscheidenheid. We onderscheiden dan, in de eerste plaats, verschillende types van taalvariatieonderzoek. Taalvariatie in de tijd wordt onderzocht in de
LINGUÏSTIEK.

DIACHRONE

Als tegengestelde van de term diachroon gebruiken we de term

synchroon. Synchroon linguïstisch onderzoek bestudeert een taalsysteem in
één bepaalde periode waarin het systeem een hoge mate van stabiliteit vertoont (of verondersteld wordt te vertonen). Diachroon linguïstisch onderzoek,
aan de andere kant, bestudeert taal in ontwikkeling: hoe van de ene toestand
naar de andere wordt overgegaan. Hoewel diachrone linguïstiek en historische taalkunde vaak als synoniemen worden gebruikt, is dat volgens sommigen niet helemaal juist: een synchroon onderzoek van een min of meer stabiele periode uit de geschiedenis van een taal zouden zij bijvoorbeeld wel tot de
historische taalkunde willen rekenen, maar omwille van de methodologische
oriëntatie van zo'n onderzoek zouden ze het niet bij de diachrone taalkunde
willen plaatsen.
Talen variëren niet alleen in de tijd, maar ook in de ruimte. De traditionele
vorm van het onderzoek naar de ruimtelijke distributie van taalvariëteiten is de
DIALECTOLOGIE,

het onderzoek naar stads- en streektalen. De benaming dialec-

tologie wekt de indruk dat het onderzoek van de ruimtelijke taalvariatie beperkt
zou blijven tot regionale verschillen tussen varianten van eenzelfde taal, terwijl
bijvoorbeeld ook onderzocht kan worden hoe talen die niet met elkaar verwant
zijn maar die zich geografisch in elkaars nabijheid bevinden (zoals in taalgrenssituaties of in tweetalige gebieden), invloed op elkaar uitoefenen. Voor
die ruimere interpretatie van het ruimtelijke taalonderzoek wordt wel de term
GEOGRAFISCHE LINGUÏSTIEK of AREAALLINGUÏSTIEK gebruikt.

Talen variëren tenslotte ook nog langs een sociale dimensie: sociaal gedefinieerde groepen van sprekers kunnen er een andere taalhabitus op na houden, in de zin waarin bijvoorbeeld de uitspraakgewoonten van leden van de
hogere klasse kunnen verschillen van die van lager geschoolden, of in de zin
dat een bepaalde sociale groep eigen talige groepskenmerken vertoont, als
onderdeel van z'n sociale identiteit. Voor het onderzoek van dit type variatie
gebruiken we de term

SOCIOLINGUÏSTIEK.

Daaronder valt ook het onderzoek

naar de wijze waarop de sociale facetten van de context waarin het taalgebruik plaats vindt – of het om een informele of een formele gelegenheid gaat,
bijvoorbeeld – het taalgebruik beïnvloeden. Het onderzoek naar de relatie
tussen taal en sociale groep kan ook uitgebreid worden naar volledige ge-

20

 Taalkundige Disciplines

meenschappen of culturen; vooral wanneer het dan gaat om niet-westerse,
"primitieve" volkeren of culturen spreekt men van

ANTROPOLOGISCHE

LINGUÏSTIEK of ETNOLINGUÏSTIEK.

We moeten hieraan toevoegen dat het onderzoek naar taalvariatie en verschillen tussen talen ook in de "interne", op de binnenkant van het taalsysteem georiënteerde taalkunde een eigen terminologische plaats inneemt. (De
koppeling aan externe factoren zoals tijd, ruimte, of sprekersgroep is daarbij
afwezig.) Bij de vergelijking van specifieke talen spreekt men van
CONTRASTIEVE TAALKUNDE;

men onderzoekt dan, bijvoorbeeld met het oog op

didactische toepassingen, welke structurele verschillen taal x en taal y vertonen. Onderzoek in de

TAALTYPOLOGIE,

aan de andere kant, gebeurt op ruimere

schaal: in principe worden alle talen van de wereld daarbij betrokken. De bedoeling is immers om structurele gelijkenissen tussen talen op het spoor te
komen, los van een eventuele historische verwantschap tussen die talen. Het
onderzoek naar linguïstische universalia (waaraan we in het begin van dit
hoofdstuk refereerden) hangt op een natuurlijke wijze samen met het taaltypologische onderzoek.
Naast het variationele perspectief is een tweede groep van "externe" disciplines te onderscheiden, die zich alle bezighouden met wat we zouden kunnen noemen de menselijke belichaming van de taal: het feit, m.a.w., dat taal
een individuele aangelegenheid is, en niet alleen een zaak van groepen en
gemeenschappen. Dat individuele aspect van de taal kan zowel softwarematig
als hardwarematig bestudeerd worden. Aan de softwarekant plaatsen we de
PSYCHOLINGUÏSTIEK:

het onderzoek naar de manier waarop de taal samenhangt

met psychologische processen en de manier waarop ze een mentale realiteit
vormt. Daar valt enerzijds het onderzoek onder naar de mentale processen
die bij het verwerken of produceren van taal in werking treden, en anderzijds
het onderzoek naar de verwerving en de ontwikkeling van de taal bij het taallerende individu.
Een hardwarematige aanpak van het psychologische facet van de taal kijkt
naar het brein veeleer dan de psyche: op welke manier is ons taalvermogen
fysiologisch in de hersenen aanwezig? We spreken bij deze vraagstelling van
NEUROLINGUÏSTIEK.

Naast het psycholinguïstische en neurolinguïstische onderzoek bestaat
nog een derde onderzoeksgebied dat licht probeert te werpen op de menselijke belichaming van de taal. De

BIOLINGUÏSTIEK

21

bekijkt het menselijke taalver-

 Het Terrein van de Algemene Taalkunde

mogen als biologisch gegeven, d.w.z., als een vermogen dat specifiek is voor
de menselijke soort. In het bijzonder tracht men na te gaan hoe specifiek: is
ons taalvermogen uniek? Zijn wij de enige biologische soort met het vermogen
een rijk geschakeerde taal te verwerven? Die vraag wordt in het bijzonder
toegespitst op de relatie van het menselijke taalvermogen met dat van de andere primaten: is het mogelijk een taal met de kenmerken van de natuurlijke
menselijke taal aan apen aan te leren?
Een derde en laatste groot gebied met externe benaderingen van de taal
betreft de hele sector van de

TOEGEPASTE TAALKUNDE.

In het algemeen ver-

staan we daaronder al die benaderingen die de bevindingen, theorieën of methodes van het wetenschappelijke taalkundige onderzoek gebruiken bij het
oplossen van praktische problemen en het ontwerpen van praktische toepassingen. Omdat een volledig overzicht van dit gebied buiten de mogelijkheden
van dit hoofdstuk valt, beperken we ons tot enkele illustraties. Zo rekent men
tot de toegepaste linguïstiek o.m. de taaldidactiek, die toepassingen in het
taalonderwijs op het oog heeft, de lexicografie, die het maken van woordenboeken betreft, en de computerlinguïstiek, die natuurlijketaalverwerking in een
geautomatiseerd kader beoogt.
Hierbij moet vooral opgemerkt worden dat de toegepast-linguïstische benaderingen niet zonder meer uitvloeisels zijn van de meer theoretisch gerichte
disciplines. De lexicografische theorievorming (de theoretische reflectie over
de manier waarop woordenboeken kunnen worden samengesteld) valt bijvoorbeeld niet zomaar samen met de theoretische lexicologie. Aan de ene kant
kent de lexicografie problemen die in de lexicologie normalerwijze niet aan de
orde zullen komen (zoals de vraag of je een uitdrukking als de kat de bel aanbinden in een alfabetisch woordenboek nu bij het trefwoord bel, bij kat, bij
aanbinden, of bij alledrie moet opnemen). Aan de andere kant kan de woordenboekmaker besluiten om resultaten van het theoretisch-wetenschappelijke
lexicologische onderzoek naast zich neer te leggen, bijvoorbeeld omdat de
consequente verwerking ervan de structuur van het woordenboek te complex
zou maken. De toegepaste taalkunde heeft, kortom, een onmiskenbare autonomie in verhouding tot de theoretische taalkunde.

22

 Taalkundige Disciplines

Opgaven bij Hoofdstuk 2
1) Subdisciplines in de algemene taalkunde die respectievelijk tot een interne
(i) en een externe (ii) benadering behoren zijn o.a.:
a) morfologie, semantiek, taaltypologie (i) en etnolinguïstiek, neurolinguïstiek,
taaldidaktiek (ii)
b) fonologie, pragmatiek, syntaxis (i) en diachrone linguïstiek, lexicologie, contrastieve taalkunde (ii)
c) etnolinguïstiek, neurolinguïstiek, taaldidaktiek (i) en morfologie, semantiek,
taaltypologie (ii)
d) diachrone linguïstiek, dialectologie, contrastieve taalkunde (i) en fonologie,
pragmatiek, syntaxis (ii)
2) In de zin 'De koning bespeurde een onvervangbaar deeltje van zijn leger in
de velden' kunnen we een aantal morfemen onderscheiden, nl.:
a) 18
b) 19
c) 20
d) 21
3) Welke subdiscipline van de algemene taalkunde heeft zeker niets te maken
met functionele aspecten?
a) fonologie
b) fonetiek
c) semantiek
d) pragmatiek
4) Welke term is zeker nooit synoniem met een van de drie andere?
a) tekstgrammatica
b) discoursanalyse
c) pragmatiek
d) areaallinguïstiek
5) In de taalkunde gaan de Formalisten er van uit dat:
a) vormaspecten in de taal onlosmakelijk verbonden zijn met de functionele en
pragmatische facetten van de taal
b) vormaspecten in de taal juist los van die functionele en pragmatische facetten kunnen worden bestudeerd
c) de formele kant van de taal eigen kenmerken bezit die niet tot semantische
of pragmatische eigenschappen kunnen worden teruggebracht
d) b én c
6) Van welk rijtje behoren de disciplines niet alle tot het variatieonderzoek ?
a) dialectologie, diachrone taalkunde en etnolinguïstiek
b) areaallinguïstiek, sociolinguïstiek en taaltypologie
c) psycholinguïstiek, sociolinguïstiek en dialectologie
d) contrastieve taalkunde, antropologische linguïstiek en geografische linguïstiek

23

 Het Terrein van de Algemene Taalkunde

7) Welke discipline hoort niet tot de toegepaste taalkunde?
a) taaldidaktiek
b) lexicologie
c) computerlinguïstiek
d) taalpathologie

24

 3

KLANKEN EN SPRAAKPRODUCTIE
In dit hoofdstuk en de twee volgende, ronden we onze inleidende bewegingen
af door te kijken naar de materiële vormen waarin de natuurlijke taal verschijnt: de spraak en het schrift. Om te beginnen introduceren we een aantal
technische begrippen uit de taalkundige studie van klanken en klanksystemen
– begrippen die we overigens nodig zullen hebben om de historische vraagstelling die ons in de eerste helft van dit boek als leidraad dient, op een efficiente manier aan te pakken. We spreken bij het onderzoek naar klanken en
klanksystemen, zoals we al aangaven in het vorige hoofdstuk, van

FONETIEK

en FONOLOGIE. Het onderscheid tussen die twee disciplines kunnen we, op een
iets meer gedetailleerde manier dan daarnet, als volgt weergeven.
Bepaalde klankverschillen die we wel in de uitspraak van het Nederlands
kunnen aantreffen zijn niet betekenisonderscheidend: het maakt niets uit of je
een woord als rood uitspreekt met een tongpunt-r of een huig-r (een "Franse
r"). Het onderscheid tussen de klanken (of

FONEN)

die worden geproduceerd

door het trillen van de huig of door het trillen van de tong tegen de achterzijde
van de tanden is in het Nederlands niet functioneel: er zijn geen woordparen
te vinden die van elkaar verschillen enkel en alleen doordat het ene woord
een tongpunt-r en het andere woord een huig-r heeft. Natuurlijk zijn er wel
verschillen tussen de huig-r en de tongpunt-r: je kunt de ene mooier vinden
dan de andere, of misschien zelfs chiquer. Maar lexicaal distinctief zijn de
klanken in ieder geval niet: ze zorgen niet voor een kenmerkend onderscheid
tussen twee woorden. Dat ligt anders met het onderscheid tussen de k van
koek en de g van gaan: het onderscheid tussen gat en kat hangt enkel daarvan af. We zeggen dan dat de g van gaan en de k van koek in het Nederlands
FONEMEN

zijn: fonen die een functionele waarde hebben, in het bijzonder in de

zin dat ze betekenisonderscheidend werken in een woordpaar als gat/kat. Zo'n
woordpaar noemen we dan weer een

MINIMAAL PAAR:

een paar dat slechts in

één klanksegment verschilt, en dat op die manier gebruikt kan worden om de
fonemische status van een bepaald klankverschil te bevestigen. De klanken
die niet functioneel belast zijn, zoals de tongpunt-r en de huig-r kunnen we beschouwen als varianten van een meer abstract gegeven, dat dan wel fonemi-

25

 De Media van Taalgebruik

sche status heeft. Er zijn weliswaar geen woorden in het Nederlands die enkel
verschillen door het optreden van een huig-r versus een tongpunt-r, maar de
r-klank als zodanig is natuurlijk wel een foneem, zoals blijkt uit minimale paren
als rat/lat en rok/hok. Terminologisch wordt dit verband uitgedrukt door te
zeggen dat de tongpunt-r en de huig-r ALLOFONEN zijn van het foneem r.
Op dezelfde manier zijn de Franse g (als in garçon) en de k allofonen van
het foneem k: wanneer in hakbijl de eerste k onder de invloed van de volgende b wat zwakker wordt uitgesproken dan normaal, dan krijgt het foneem k
naast zijn gewone realisatie een tweede verschijningsvorm. Toch zijn er twee
verschillen met het voorbeeld van daarnet.
Bij het onderscheid tussen de tongpunt-r en de huig-r is moeilijk te voorspellen wanneer de ene of de andere vorm optreedt. Het is in ieder geval op
basis van de vorm van de woorden waarin r voorkomt (en in het bijzonder op
basis van de positie van de klanken) niet te voorspellen welk allofoon de voorkeur zal krijgen. Bij de Franse g ligt dat anders: in het hakbijl-voorbeeld is de
uitspraak als een Franse g veroorzaakt doordat een b volgt. De k van hak is
normalerwijze stemloos: de stembanden trillen niet mee wanneer de k wordt
uitgesproken. De b van bijl daarentegen is stemhebbend: de stembanden trillen wel. Ook de Franse g is stemhebbend; preciezer nog, het enige verschil
tussen de k en de Franse g ligt 'm in het stemloze versus het stemhebbende
karakter van de klanken. Bij hakbijl zien we het dan gebeuren dat een klank
die normalerwijze stemloos is, stemhebbend wordt onder invloed van de volgende stemhebbende b. Bij de uitspraak van de k van hak wordt a.h.w. geanticipeerd op de stemhebbende uitspraak van b. We spreken bij zulke onderlinge beïnvloeding van klanken in elkaars buurt van ASSIMILATIE.
We zien nu duidelijk het verschil tussen het r-voorbeeld en het hakbijlvoorbeeld: in het eerste geval zijn de tongpunt-r en de huig-r

VRIJE VARIANTEN

van het r-foneem, terwijl in het tweede geval de Franse g een
COMBINATORISCHE VARIANT

van de k is: alleen in bepaalde klankcombinaties

treffen we de Franse g aan als een variant van k. Het combinatorische, i.c.
assimilatorische karakter van het optreden van de Franse g in hakbijl betekent
nu ook dat we een regel kunnen formuleren die voorspelt wanneer we de
Franse g aantreffen als variant van k. Bekijken (en beluisteren) we even de
volgende voorbeeldreeks: hakbijl, zakdoek, zakgeld, bakzeil, bakvis. Op grond
van de eerste twee voorbeelden zijn we geneigd als regel voorop te stellen dat
de stemloze k onder invloed van een volgende stemhebbende klank een

26

 Klanken en Spraakproductie

stemhebbende uitspraak krijgt. De volgende drie voorbeelden laten echter
zien dat deze regel te algemeen geformuleerd is: in zakgeld, bakzeil en bakvis
wordt het stemhebbende tweede element stemloos onder de invloed van de k,
veeleer dan omgekeerd. De regel die we hebben geformuleerd behoeft daarom een inperking: de omgeving waarin de Franse g als combinatorische variant van k optreedt, is beperkt tot een volgende b of d, met uitsluiting van g, z
en v. Het is dan de vraag of die twee reeksen (b-d enerzijds en g-z-v anderzijds) in fonetisch opzicht iets gemeenschappelijks hebben waardoor een algemene formulering van de regel mogelijk wordt. Welnu, bij b en d wordt bij de
productie van de klank de luchtstroom ergens in de mond kort afgesloten; bij
het opheffen van de obstructie ontstaat een "ontploffing". We spreken in dat
verband van

PLOFKLANKEN

of

PLOSIEVEN

of

OCCLUSIEVEN.

Bij g, v en z treedt

zo'n afsluiting van het luchtkanaal niet op, maar wel wordt de luchtstroom,
door een karakteristieke vernauwing van de mondholte, op een zodanige manier samengeperst dat een enigszins schurend geluid ontstaat. De technische
term voor klanken als g, v en z is FRICATIEVEN (of RUISKLANKEN).
Het tweede verschil tussen het r-voorbeeld en het k-voorbeeld heeft te maken met het feit dat de Franse g en de Nederlandse k wel degelijk aparte fonemen zijn: het minimale paar goal/kool laat daarover geen twijfel bestaan. Allofonen kunnen m.a.w. ook zelf klanken zijn met fonemische status: in het ene
geval is de Franse g een allofoon van k, in het andere geval een zelfstandig
foneem. We illustreren met een tweede voorbeeld. Dat d en t in het Nederlands fonemen zijn is makkelijk te bewijzen met paren als tak/dak. Anderzijds
treedt de klank t ook als allofoon van d op, zoals in het woord rood: stemhebbende klanken worden in het Nederlands aan het woordeinde stemloos uitgesproken.
Om het onderscheid tussen het niveau van de fonen en dat van de fonemen goed aan te geven, gebruiken we verschillende notaties. Klanken zonder
meer, fonen, geven we aan tussen rechte haken. De k van koek en dak schrijven we als [k], de g van garçon en hakbijl als [g], en de g van gaan en gat als
[ɣ]. De systematische studie van de klanken van een taal noemen we dan de
FONETIEK.

Fonemen aan de andere kant worden bestudeerd in de

FONOLOGIE.

Ze worden weergegeven tussen schuine strepen: we zeggen dan dat in het
Nederlands /k/ en / ɣ / fonemen zijn, of dat het foneem /k/ met de allofonen [k]
en [g] voorkomt.

27

 De Media van Taalgebruik

Behalve fonen en fonemen moeten we overigens ook klank en spelling
goed uit elkaar houden. We schrijven dus wel hoed met een d, maar we zeggen hoet met een t: de klank [t] blijkt in het Nederlands niet altijd gerepresenteerd te worden door het spellingteken (het

GRAFEEM)

t, en omgekeerd blijkt

het grafeem d niet altijd de klank [d] voor te stellen. Grafemen kunnen we tussen vishaken weergeven: we kunnen dus bijvoorbeeld zeggen dat <d> zowel
met [t] als met [d] kan overeenstemmen. Dat er niet een één-op-éénverhouding bestaat tussen fonen en grafemen blijkt nog uit andere voorbeelden: de klank [EI] wordt afhankelijk van het woord geschreven als <ei> of <ij>
(eitje, rijtje, feit, fijt), en in het grafeem <ei> zelf heeft de letter e duidelijk niet
dezelfde waarde als in bijvoorbeeld pet. (Omdat <ei> als zodanig een apart
grafeem vormt, heeft de e daarin zelfs helemaal geen eigen waarde.)
In het volgende hoofdstuk zullen we in detail kijken naar de manier waarop
de taalkunde een systematisch onderscheid tussen de klanken van een taal
probeert te maken, en naar de notatiesystemen die daarbij gebruikt worden.
De noodzaak van zo'n formeel notatiesysteem volgt rechtstreeks uit wat we
daarnet over de relatie tussen klank en spelling gezegd hebben: als er geen
eenduidigheid bestaat in de relatie tussen spellingtekens en klanken, dan
moet de taalkunde zelf een ondubbelzinnig systeem bedenken. Meestal wordt
in die systemen een onderscheid aangehouden tussen de kenmerken gebruikt
bij de beschrijving van klinkers (VOCALEN) en de kenmerken gebruikt bij de
beschrijving van medeklinkers (CONSONANTEN). De kenmerken zelf worden
ontleend aan de manier waarop de klanken gevormd worden: we zullen dan
bijvoorbeeld zeggen dat de klanken weergegeven door de <ie> van zier en de
<uu> van zuur van elkaar verschillen doordat in het eerste geval de lippen niet
gerond worden, en in het tweede geval wel. Voor het overige worden de twee
klanken helemaal op dezelfde wijze geproduceerd: de stembanden trillen, de
luchtstroom wordt nergens tussen het strottenhoofd en de lippen onderbroken,
en de stand van de tong is in beide gevallen identiek.
Die benadering, waarbij we kijken naar de productie van spraakklanken,
noemen we de

ARTICULATORISCHE FONETIEK.

AKOESTISCHE FONETIEK,

Er bestaat daarnaast ook een

waarbij gekeken wordt naar het product van de articu-

latorische activiteit in z'n fysische vorm, d.w.z., naar de aard van de klankgolven die bij het spreken worden voortgebracht. De rest van dit hoofdstuk heeft
tot doel de basisgedachten van de akoestische fonetiek uiteen te zetten; de
articulatorische fonetiek komt aan bod in het volgende hoofdstuk.

28

 Klanken en Spraakproductie

Geluid wordt veroorzaakt door de trilling van luchtdeeltjes. Die trillingen
kunnen worden voorgesteld in de vorm van een diagram: langs de verticale as
geven we de sterkte van de trilling weer, langs de horizontale as het tijdsverloop. Zo'n diagram noemen we een akoestisch
een onderscheid maken tussen

PERIODIEKE

SPECTRUM.

We moeten dan

en NIET-PERIODIEKE trillingen. Bij de

periodieke trillingen is een terugkerend patroon te herkennen in het verloop
van de trilling. In zijn zuiverste vorm neemt dat patroon de vorm aan van een
sinusgolf. De hoogte van de golf (de amplitude) geeft de sterkte van het geluid, terwijl de toonhoogte bepaald wordt door het aantal volledige golven per
tijdseenheid (de frequentie). Spraakgeluid kan nu zowel uit periodieke als nietperiodieke trillingen bestaan: klanken waarbij de stembanden trillen (en dan
vooral de klinkers) vertonen een periodiek trillingspatroon, maar stemloze
klanken vertonen een niet-periodieke beweging van de lucht: er is dan alleen
maar sprake van turbulentie (ongeordende, chaotische beweging van de
luchtdeeltjes).
Periodieke trillingen zijn uiteraard gemakkelijker te beschrijven (in termen
van amplitude en frequentie) dan niet-periodieke. Toch zijn periodieke spraakgeluidsgolven meestal niet zuiver, in de zin dat ze uit één enkele sinusgolfpatroon zouden bestaan. Bij stemhebbende medeklinkers zoals [b ] of [d] heeft
de vervorming te maken met het feit dat de periodieke trilling van de stembanden vermengd wordt met turbulente ruis. Die turbulentie komt voort uit het
feit dat de luchtstroom die door de stembanden aan het trillen is gebracht, in
het spraakkanaal hindernissen tegenkomt die de trilling op een niet-periodieke
manier beïnvloeden. (Bij plofklanken als [b ] en [d] gaat het daarbij om een
afsluiting en een daarop volgende vrijmaking van het spraakkanaal, die voor
een "explosie" – een plots luchtdrukverschil – zorgen.) Bij de stemloze pendanten van [b ] en [d], nl. [p ] en [t] treffen we, simplificerend gezegd, dan alleen maar die chaotische, niet-periodieke trilling aan.
Ook klinkers, waarvan het trillingspatroon niet met niet-periodieke ruis vermengd is, hebben echter geen spectrum dat bestaat uit één enkel periodiek
golfpatroon. Een periodieke klinkergolf bestaat vrijwel altijd uit een samenstel
van enkelvoudige periodieke trillingen. Het linkergedeelte van figuur 3.1 laat
zien hoe een complexe golf geanalyseerd wordt als een complex van drie
noemt. De trilling met de laagste

eenvoudige golven, die men

HARMONISCHEN

frequentie is de

de andere heten

GRONDTOON,

BOVENTONEN.

De decompositie

van complexe golven in harmonischen heet "Fourieranalyse". Voor een voor-

29

 De Media van Taalgebruik

stelling als in het linkergedeelte van figuur 3.1 bestaat ook een alternatief,
waarbij de frequenties en de relatieve amplitudes van de harmonischen in een
staafdiagram worden weergegeven. Op de verticale as in zo'n "amplitudespectrum" (dat rechts in figuur 3.1 terug te vinden is) worden de frequenties
van harmonischen uitgezet, terwijl de relatieve amplitude van de harmonischen langs de horizontale as wordt weergegeven.

Figuur 3.1
Fourieranalyse en amplitudespectrum van een complexe golf

Figuur 3.2
Amplitudespectra voor [i] en [s]
In figuur 3.2 wordt het amplitudespectrum van een klinker, nl. [i] vergeleken met dat van een stemloze medeklinker, [s]. Niet alleen wordt daarbij het
niet-periodieke karakter van de trilling van de medeklinker duidelijk, maar ook
ziet men dat bij de klinker bepaalde harmonischen sterker doorwegen dan

30

 Klanken en Spraakproductie

andere: ze hebben een grotere relatieve amplitude, klinken dus sterker door in
de spraakklank. Men spreekt in dat geval van

FORMANTEN.

De aanwezigheid

van formanten bij de productie van klinkers blijkt ook uit nog een andere vorm
van representatie van spraakklanken, nl. het

SPECTROGRAM.

Een spectrograaf

is een toestel dat de spectrale samenstelling van spraakklanken registreert
door langs de horizontale as de duur, langs de verticale as de frequentie, en
door een verschillende graad van zwarting de relatieve amplitudesterkte van
spraak weer te geven. In figuur 3.3 worden spectrogrammen voor klinkers en
medeklinkers naast elkaar geplaatst. De zwarte banden in de klinkerspectrogrammen stemmen overeen met de formanten.

Figuur 3.3
Spectrogrammen van [i] en [s]
Dat klinkers een specifieke formantenstructuur hebben maakt het mogelijk
ze ten opzichte van elkaar te classificeren. De Nederlandse [u] heeft bijvoorbeeld een eerste formant van ongeveer 200 Hz en een tweede van 500 Hz,
terwijl de [i] een eerste formant van 200 Hz en een tweede van 2200 Hz heeft.
De [a] heeft een eerste formant van 700 à 800 Hz en een tweede van 1200 à
1300 Hz. Het gaat daarbij overigens in ieder geval meer om frequentiegebieden dan om exacte, onveranderlijke frequenties. Dat heeft (naast factoren als
individuele verschillen in het timbre van taalgebruikers) o.a. te maken met het
feit dat spraakklanken niet in isolatie worden uitgesproken: ze zijn altijd een
deel van een reeks segmenten, en segmenten in elkaars nabijheid kunnen elkaar beïnvloeden. Ook dat kan aan de hand van spectrogrammen worden
geïllustreerd. In figuur 3.4 ziet men hoe de formanten van een klank op een

31

 De Media van Taalgebruik

andere manier verbogen worden, afhankelijk van de volgende klank: het patroon voor de o is verschillend in dom en in dok.

Figuur 3.4
Formantbuigingen
Een verklaring voor de specifieke formantenstructuur van spraakklanken
wordt gegeven door het

BRON-EN-FILTERMODEL

van spraakproductie. Het

spraakkanaal wordt daarin beschouwd als een klankkast die bepaalde geluidsfrequenties versterkt en andere onderdrukt. Die geamplificeerde of weggefilterde frequenties zelf zijn afkomstig van de trilling van de stembanden in het
strottenhoofd (of

LARYNX).

Iedere stand van het spraakkanaal heeft nu een

eigen filterende functie. Bij het uitspreken van [i] komt het middengedeelte van
de tong bijvoorbeeld vrij dicht tot bij het gehemelte, waardoor het mondkanaal
voor de passerende lucht vernauwd wordt. Bij het uitspreken van [a.] als in
gaan is het mondkanaal daarentegen juist sterk geopend. Bij een [y] als in fuut
is de tongstand vergelijkbaar met die van [i], maar de ronding van de lippen
zorgt voor een onderscheidend effect. Bij het uitspreken van de klinker in het
Franse bon komt nog een ander onderdeel van het spraakkanaal in actie.
Normalerwijze is de neusholte van de mondholte gescheiden door het zachte
verhemelte, maar dit kan neerhangen, zodanig dat de luchtstroom ook in de
neusholte gaat meetrillen; men spreekt dan van nasale klanken (zoals de [ç)]
van bon). In al deze gevallen kent een specifieke vorm van het spraakkanaal
een aantal karakteristieke resonantiefrequenties: dat zijn de frequenties waarbij de lucht in het spraakkanaal makkelijker aan het trillen gaat. De trillende
luchtstroom die vanuit de laryngale bron de keel en de mond (en eventueel de
neusholte) bereikt, wordt daar gewijzigd in overeenstemming met de resonantiefrequenties die samenhangen met de specifieke stand van tong, lippen en

32

 Klanken en Spraakproductie

zacht verhemelte: harmonischen die dicht bij resonantiefrequenties liggen
worden versterkt, de andere verzwakt.

Opgaven bij Hoofdstuk 3
1) Het functioneren van spraakklanken bij het bouwen van morfemen in een
taal wordt bestudeerd in:
a) de morfologie
b) de fonetiek
c) de fonologie
d) a noch b noch c
2) Van twee fonen in een taal zeggen we dat het ook fonemen zijn als ze:
a) in de taal in kwestie ook functionele waarde hebben
b) als ze in de taal in kwestie betekenisonderscheidend werken
c) als ze, voorkomend in dezelfde fonetische context, in de taal in kwestie een
minimaal paar opleveren
d) a én b én c
3) De [k] en de [g] in respectievelijk 'zakgeld' en 'zakdoek' zijn:
a) verschillende fonen, allofonen, vrije varianten
b) verschillende fonen, allofonen, combinatorische varianten
c) allofonen en vrije varianten, maar dezelfde fonen
d) allofonen en combinatorische varianten, maar dezelfde fonen
4) Het verschil tussen de eerste klank in [wa.r]en in [Va.r] is een kwestie van:
a) allofonie
b) vrije variatie
c) combinatorische variatie
d) a én b
5) Van het laatste segment in hond kunnen we zeggen dat het:
a) <d>, /d/ en [t] is
b) <d>, /t/ en [d] is
c) <t>, /d/ en [d] is
d) <t>, /t/ en [d] is
6) De toonhoogte van geluidstrillingen wordt bepaald door:
a) de amplitude
b) het spectrum
c) de frequentie
d) de turbulentie

33

 De Media van Taalgebruik

7) Klinkers en medeklinkers verschillen acoustisch van elkaar doordat:
a) klinkers een enkelvoudig periodiek golfpatroon vertonen en medeklinkers
niet
b) medeklinkers een trillingspatroon hebben waarin altijd niet-periodieke ruis
zit en klinkers niet
c) klinkers een periodiek golfpatroon bezitten met of zonder ruis en medeklinkers niet
d) medeklinkers altijd complexe trillingspatronen bezitten en klinkers nooit
8) Welke uitspraak klopt niet?
a) Harmonischen zijn enkelvoudige periodieke geluidsgolven
b) Boventonen zijn harmonischen
c) De grondtoon is één van de samenstellende delen van een klinkergolf
d) Formanten zijn boventonen met een grotere relatieve frequentie dan de
andere boventonen

34

 4

FONETISCHE TRANSCRIPTIE
De afwezigheid van een één-op-één-verhouding tussen fonen en grafemen
betekent dat de taalkunde nood heeft aan een technisch systeem voor de gedetailleerde weergave van spraakklanken dat de dubbelzinnigheden van de
gewone schriftvormen vermijdt. Verschillende systemen zijn in omloop voor
een dergelijke fonetische transcriptie, maar de grootste invloed wordt toch wel
uitgeoefend door het systeem van de International Phonetic Association,
waarvan we in dit hoofdstuk enkele hoofdlijnen voorstellen, en waarvan aan
het einde van het hoofdstuk in figuur 4.4 een overzicht gegeven wordt. De
basis van dat IPA (International Phonetic Alphabet) is articulatorisch: de wijze
waarop de klanken geproduceerd worden bepaalt de symbolische transcriptie.
We maken om te beginnen een onderscheid tussen de beschrijving van de
vocalen en de beschrijving van de consonanten.
De zes basiskenmerken voor de beschrijving van de klinkers kunnen worden voorgesteld aan de hand van de Nederlandse klinkers: de positie van de
tong, de openingsgraad van de mond, de positie van de lippen, de lengte van
de klank, het al dan niet nasale karakter van de klank, en het al dan niet monoftongische karakter van de klank.
– Bij VOORKLINKERS wordt het voorste gedeelte van de tong omhoog gebracht, bij

MIDDENKLINKERS

ACHTERKLINKERS

– De

stijgt het middengedeelte van de tong, en bij

het achterste deel van de tong.

OPENINGSGRAAD

van een klinker betreft de afstand tussen het

hoogste punt van de tong en het verhemelte; meestal worden vier openingsgraden onderscheiden (open, halfopen, halfgesloten en gesloten),
maar het continue karakter van de overgangen tussen deze vier graden betekent dat voor de beschrijving van afzonderlijke talen soms
subtielere verschillen moeten kunnen worden aangegeven.
– Bij een langere klinker wordt de

LENGTEGRAAD

aangegeven met een

puntje (of soms twee) na het symbool voor de korte klinker. (Een alternatief systeem, dat in de historische taalkunde vaak gebruikt wordt en
dat ook in de volgende hoofdstukken terug te vinden zal zijn, plaatst

35

 De Media van Taalgebruik

een recht streepje boven het teken van de corresponderende korte
klinker.)
– De lippen kunnen bij het uitspreken van de klinkers al dan niet gerond zijn; we spreken van GESPREIDE of GERONDE klinkers.
– Bij

NASALERING

zakt het zachte verhemelte, zodat de neusholte mee

resoneert bij de productie van de klank. Klinkers waarbij dat niet het
geval is noemen we "oraal".
– Bij

DIFTONGEN

of "tweeklanken" gaan twee klinkers haast onmerkbaar

in elkaar over. Bij stijgende diftongen is het tweede element meer gesloten dan het eerste; bij dalende diftongen wordt het meer open uitgesproken. De Nederlandse diftongen zijn alle stijgende diftongen; het
gaat om [EI], [øy] en [Au].
In figuur 4.1 worden voorbeelden gegeven van de Nederlandse klinkers
(afgezien van de nasalen) en medeklinkers. De klinkers die beschreven kunnen worden als een combinatie van de eerste vier kenmerken zijn in figuur 4.2
in hun onderlinge verband weergegeven. Daar komen dan nog de genasaleerde klinkers bij, die we in het Nederlands uitsluitend aantreffen bij leenwoorden. Nasalering wordt aangegeven met een tilde als diakritisch teken:
parfum wordt [pa{f.ø)]. (Een

DIAKRITISCH TEKEN

is een teken dat wordt toege-

voegd aan een basissymbool om de waarde daarvan enigszins te wijzigen: de
puntjes die we gebruiken om lange klinkers aan te duiden, bijvoorbeeld, zijn
ook diakritische tekens.

KLINKERS

MEDEKLINKERS

[a.]
[a]
[A]
[e.]
[E]

praat, maken
parfum
mat

[p]
[b]
[t]

pak
bak
tak

preek, spreken
pret

[d]
[k]

dak
kool

[E.]
[o]
[o.]
[ç]

crème, atomair

[g]

goal

poot
hoor
krom

fel
vel
chroom

[ç.]
[i]
[i.]
[I]

zone

[f]
[v]
[X]
[ɣ]

goed

verdriet
bier
pit, big

[m]
[n]
[N]

mat
nat
bang

36

 Fonetische Transcriptie

[y]
[y.]

fuut, duwen
zuur

[P]

put, zus

[l]
[h], [˙]
[w]

land
hand

[ø.]

freule

[j]

ja

[´]
[u]

de

[r]

rand (tongpunt-r)

boek, roepen

[“]

rand (gebrouwde r)

[u.]

boer

[{]

rand (huig-r)

[O.]

beuk

sip
zip

wand

rand ('Amerikaanse' r)

[øy]

bruin, ui

[®]
[s]
[z]

[Au]

oud, klauw

[S]

chocolade, chip

[EI]

ei, brij

[Z]

journaal

Figuur 4.1
Voorbeelden van Nederlandse klinkers en medeklinkers

voor

midden

gesloten

halfgesloten

halfopen

kort

i

I

E

lang

i.

e.

E.

gerond

kort
lang

y
y.

gespreid

kort

´

lang
kort

P

gespreid

gerond

O.
a.

lang
achter

gespreid
gerond

open

ø.
A

kort
lang
kort

u

o

lang

u.

o.

ç

ç.

Figuur 4.2
Nederlandse klinkers (zonder diftongen en nasalen)
Bij de beschrijving van de consonanten worden de relevante kenmerken
meestal ingedeeld op grond van vijf attributen: articulatieplaats, articulatiewijze, bron van de luchtstroom, richting van de luchtstroom, en stemkarakter. Het

37

 De Media van Taalgebruik

STEMHEBBENDE

of

STEMLOZE

karakter van medeklinkers hangt af van de vraag

of de stembanden in trilling worden gebracht tijdens de productie van de medeklinker. M.b.t. de articulatiewijze van medeklinkers onderscheidt men de
volgende zeven basisgevallen. (Wanneer we het in de volgende opsomming
over "articulatoren" hebben bedoelen we de onderdelen van het spraakkanaal
die kunnen bewegen: strottenhoofd, huig, tong, zacht verhemelte, lippen).
–

OCCLUSIEVEN:

het spraakkanaal wordt op een bepaald punt tijdelijk

volledig afgesloten bij de spraakproductie, zodanig dat de luchtstroom
gedurende korte tijd volledig wordt onderbroken. Wordt het spraakkanaal vervolgens weer vrijgemaakt, dan ontsnapt de lucht met een kleine explosie. Stemloze occlusieven zijn bijvoorbeeld [p], [t] en [k]; de
stemhebbende pendanten daarvan zijn [b], [d] en [g] (zoals in garçon).
Occlusieven kunnen

GEASPIREERD

of niet geaspireerd zijn. Bij aspiratie

duurt het langer dan ongeveer 40 milliseconden voor de occlusie van
het spraakkanaal opgeheven wordt; de medeklinker krijgt dan een
soort van h-achtige naklank. De Engelse uitspraak van t en p, bijvoorbeeld, is geaspireerd; we geven dat aan met een klein h-teken:
[tH], [pH]. We zullen later zien dat in sommige talen het onderscheid
tussen geaspireerde en niet-geaspireerde occlusieven fonemische status heeft.
–

FRICATIEVEN:

onderdelen van het spraakkanaal worden (zonder dat

sprake is van een volledige afsluiting) zo dicht bij elkaar gebracht dat
een "schurend" effect ontstaat; de luchtstroom wordt omgezet in een
turbulente wervelstroom. Stemhebbende fricatieven zijn bijvoorbeeld
[v], [ɣ], [z]; de stemloze pendanten zijn [f],[X], [s].
– NASALEN: de luchtstroom wordt ergens in het mondkanaal afgesloten,
maar het zachte verhemelte zakt, zodanig dat de lucht via de neusholte kan ontsnappen. In het Nederlands geldt dit voor [n], [m], [N].
–

LATERALEN:

de luchtstroom wordt tegengehouden in het midden van

het mondkanaal (doordat de tong het gehemelte raakt of zeer dicht nadert), maar vindt een uitweg langs de zijkanten van de tong. In het Nederlands geldt dit uitsluitend voor [l].
– TRILKLANKEN: één articulator (m.n. de tongpunt of de huig) beweegt op
een snelle, trillende manier tegen een andere. De tongpunt-r transcri-

38

 Fonetische Transcriptie

beren we als [r], de huig-r als [{]. Wanneer de trilling beperkt is tot één
enkele beweging spreekt men van een FLAP.
–

AFFRICATEN:

een occlusief wordt zeer snel gevolgd door een homor-

gane fricatief. (Met "homorgaan" bedoelen we dat de twee segmenten
dezelfde – of nagenoeg dezelfde – articulatieplaats hebben.) Voorbeelden zijn de [ts] van het Duits (Zeit), en de [tS] van het Engels (chicken).
– APPROXIMANTEN: waar de voorgaande articulatiewijzen een sterke vernauwing van het spraakkanaal inhouden, bedoelen we hier articulaties
die met een minder sterke vernauwing gepaard gaan, en die daardoor
dicht in de buurt van een klinkerrealisatie komen. Bij de [j] en [w]
spreekt men in het bijzonder van

SEMIVOCALEN.

De [l] is een laterale

approximant. Sommige realisaties van r zijn ook approximanten. Dat is
enerzijds het geval voor de de "Amerikaanse" r, hetzij dentaal of alveolair [®], hetzij retroflex [”] uitgesproken. Anderzijds wordt ook de "gebrouwde" r, waarbij de r met een scherpe, op [X] gelijkende keelklank
wordt uitgesproken, soms als approximant beschouwd; in het IPA vind
je deze r, waarvan de transcriptie [“] is, terug bij de fricatieven.

Figuur 4.3
De articulatieplaatsen van de consonanten
a = bilabiaal, b= labiodentaal, c = dentaal, d = alveolair, e = retroflex,
f = palataal-alveolair, g = palataal, h = velair, i = uvulair, j = faryngaal

39

 De Media van Taalgebruik

De articulatieplaats van de consonanten wordt beschreven aan de hand
van de volgende tien posities. (Een indicatie van de betrokken plaatsen is te
vinden in figuur 4.3.)
–

BILABIAAL:

boven- en onderlip worden samengebracht, of zorgen voor

een sterke vernauwing van de mondopening. Dit geldt voor [m], [b] en
[p], en voor de Belgisch-Nederlandse realisatie van <w>: [w]. Het
Spaans kent een bilabiale fricatief, als in Cuba [B].
– LABIODENTAAL: de onderlip raakt de boventanden, zoals in [v] en [f] en
de Nederlands-Nederlandse realisatie van <w>: [V].
–

DENTAAL:

de tongpunt raakt de boventanden, als in [T] (zoals Engels

thin) en [D] (zoals Engels there).
–

ALVEOLAIR:

de tongpunt of het tongblad raakt de bovenste tandkas

(het alveolum). Voorbeelden zijn [t] en [d], [s] en [z], [l] en de tongpunt-r
[r].
–

RETROFLEX:

de tongpunt wordt omgekruld en maakt (bijna) contact

met het harde verhemelte. Een retroflexe r wordt weergegeven als [”].
–

PALATAAL:

de voorkant van de tong raakt of nadert het harde verhe-

melte (het palatum), zoals bij de [S] van chocolade en chips, en de [Z]
van journaal.
–

VELAIR:

de tongrug raakt of nadert het zachte verhemelte. Dit is het

geval bij [k] en [g], bij [X] (chroom) en [ɣ] (goed), en bij [N] (lang).
–

UVULAIR:

de achterkant van de tong raakt de huig (uvula), zoals bij de

huig-r [{].
–

FARYNGAAL:

de achterkant van de tong raakt of nadert de keelwand

(farynx). Het Nederlands kent geen faryngale klanken; de typische
Arabische keelklanken zijn faryngaal.
–

GLOTTAAL:

de stembanden spelen een rol als articulator; een duidelijk

geval is de glottisslag [/], een soort kuchje waarbij de stembanden
voor een occlusie zorgen. Die glottisslag vindt men bijvoorbeeld terug
in de Cockneyuitspraak van bottle [bç/…] en in het Duits tussen twee

vocalen, als in Theater [te./at´“]. De Nederlandse h kan men be-

schouwen als een glottale fricatief. De transcriptie is [h] bij een stemloze, en [˙] bij een stemhebbende realisatie. (Anderen zijn van mening
dat voor de h geen specifieke articulatieplaats kan worden bepaald,

40

 Fonetische Transcriptie

omdat ze net gekenmerkt wordt door een vrije, ongehinderde doorstroming van de lucht. Vanuit dit perspectief is het ook veeleer een approximant dan een fricatief.)
De meeste medeklinkers worden geproduceerd met een luchtstroom die
vanuit de longen komt; men spreekt dan van

PULMONALE

klanken. Niet-pulmo-

nale klanken, aan de andere kant, kunnen op twee verschillende manieren geproduceerd worden. In het geval van glottale niet-pulmonale klanken worden
de stembanden gebruikt om een luchtstroom op gang te brengen (en niet om
hem op een bepaalde manier aan het trillen te brengen, zoals bij pulmonale
klanken). Hiervoor bestaan dan weer twee mogelijkheden.
Bij

EJECTIEVEN

wordt het spraakkanaal langs twee zijden afgesloten, ener-

zijds doordat de tong de articulatieplaats inneemt van een consonant als [p] of
[t], anderzijds doordat de stembanden het strottenhoofd hermetisch afsluiten:
in zekere zin houdt men even de adem in. Het strottenhoofd wordt vervolgens
lichtjes naar boven gekanteld, zodanig dat de luchtdruk in het afgesloten
spraakkanaal stijgt. Wordt daarna de occlusie in de mond opgeheven, dan
ontsnapt de samengeperste lucht met een soort van plofgeluid.
Bij

IMPLOSIEVEN

gebeurt, vertrekkend van een identieke basissituatie, het

omgekeerde: het gesloten strottenhoofd wordt lichtjes naar beneden gebracht,
zodat de luchtdruk in het afgesloten spraakkanaal vermindert. Bij opheffing
van de occlusie in de mond wordt dan, door het luchtdrukverschil, lucht van
buiten naar binnen gezogen.
Bij een velaire niet-pulmonale productie van de luchtstroom wordt het
spraakkanaal ook weer langs twee kanten afgesloten: enerzijds doordat de
tongrug het velum raakt, anderzijds doordat het voorste gedeelte van de tong
de articulatiepositie inneemt voor een niet-velaire klank. Door het tongblad
lichtjes naar beneden te bewegen ontstaat een luchtdrukverlaging in het afgesloten gedeelte, waardoor bij het wegnemen van de occlusie lucht naar binnen
stroomt. Omwille van het geproduceerde effect spreekt men in zo'n geval van
KLIK-KLANKEN (CLICKS).

Deze niet-pulmonale klanken laten zien dat we bij de beschrijving van de
luchtstroom zowel een

INGRESSIEVE

als

EGRESSIEVE

richting moeten onder-

scheiden. Niet-pulmonale klanken komen in de Indo-europese talen niet op
een systematische manier voor. Implosieve consonanten worden vooral aangetroffen in een aantal Amerikaans-Indiaanse en een aantal Afrikaanse talen.
Dat geldt ook voor de ejectieve consonanten, die daarnaast vooral typisch zijn

41

 De Media van Taalgebruik

voor een aantal Kaukasische talen. Klikklanken zijn bekend uit de talen van de
Khoisan-familie in zuidelijk Afrika.
Het tot hier gepresenteerde descriptieve systeem kan zowel vereenvoudigd als verder verfijnd worden. Een vereenvoudigde benadering zou dan bijvoorbeeld in de beschrijving van een bepaalde taal het onderscheid tussen
dentale en alveolaire consonanten laten vallen, en daar nog slechts van "apicale" klanken spreken. Bij een verdere verfijning kan men bijvoorbeeld rekening houden met de zogeheten

SECUNDAIRE ARTICULATIES

van de medeklin-

kers. Het betreft dan uitspraakvormen waarbij medeklinkers een vocaalachtige
bijklank krijgen. Typerend is bijvoorbeeld de palatalisatie in Slavische talen: de
gewone uitspraak van de consonant wordt gecombineerd met een hoge positie van het voorste gedeelte van de tong, zoals in het Russische [bratJ] "nemen". Bij velarisatie wordt juist het achterste gedeelte van de tong geheven,
wat een "dikke" uitspraak met zich meebrengt, zoals bij een Engelse l aan het
einde van een woord: [fu…], [bç/…].
Het transcriptiesysteem waarvan we hier enkele basisonderdelen hebben
voorgesteld, kan ook worden omgezet in een systeem van distinctieve kenmerken; een klank is dan te beschrijven als een featurebundel. Dat levert bijvoorbeeld de volgende analyse op:
h [+ pulmonaal, + egressief, – stem, + glottaal, + fricatief].
Daarbij moeten we opmerken dat een alternatief beschrijvingssysteem met
features bestaat, waarbij klinkers en medeklinkers op een uniforme manier
(d.w.z. aan de hand van dezelfde features) beschreven worden.
De fonetische kenmerken die we tot hier toe beschreven hebben, betreffen
telkens afzonderlijke segmenten uit het spraakgeheel. Er bestaan echter ook
NIET-SEGMENTELE

kenmerken. Die vallen in grote trekken uiteen in twee cate-

gorieën. Aan de ene kant staan de kenmerken die te maken hebben met het
individuele timbre van iemands stem (of hij een "warme" of een hese stem
heeft, bijvoorbeeld) of met zekere paralinguïstische spraakeffecten, die veelal
een emotionele of stilistische waarde hebben (fluisteren als signaal van geheimzinnigheid enz.). Belangrijker voor de taalstructuur zijn, aan de andere
kant, een aantal kenmerken die alle vandoen hebben met de toonhoogte, de
duur en de geluidssterkte van de spraak. We noemen vier verschijnselen die
kunnen worden beschreven in termen van deze drie dimensies; men spreekt
in dat verband van het

PROSODISCHE SYSTEEM

van een taal. De vier verschijn-

selen zijn op een systematische manier aan elkaar gerelateerd: we bekijken

42

 Fonetische Transcriptie

accentueringsverschijnselen enerzijds en intonatieverschijnselen anderzijds,
en dat telkens op het niveau van het woord en op het niveau van de zin.
– WOORDACCENT
In de meeste talen is er bij woorden van meer dan één lettergreep een syllabe
die sterker uitgesproken wordt dan de andere; bovendien blijft die syllabe gelijk bij verschillende realisaties van hetzelfde woord. Waar in een woord de
sterkst beklemtoonde lettergreep valt wordt bepaald door twee mogelijke systemen. In talen met een vast accent bepalen fonologische kenmerken waar de
klemtoon komt te liggen: dat is dan bijvoorbeeld altijd de eerste of de laatste
lettergreep (of de laatste lettergreep bij woorden van maximaal drie lettergrepen, en de voorlaatste bij langere, etc.). In talen met vrij accent is het niet de
fonologische, maar veeleer de morfologische bouw van het woord die de accentuering bepaalt. Heel wat talen kennen een gemengd systeem. In het Nederlands valt de klemtoon bijvoorbeeld vaak op de eerste lettergreep, maar bij
gelede woorden speelt de aard van de voor- en achtervoegsels een rol: verdraagt in werkwoorden nooit het accent, terwijl in adjectieven afgeleid op -aal
(zoals synodaal, departementaal) de klemtoon net op het achtervoegsel ligt.
– WOORDINTONATIE
Onder

TOON

verstaan we het gebruik van toonhoogteverschillen als lexicaal

distinctief kenmerk; talen waarin toonhoogte een distinctieve status heeft,
noemen we toontalen. Het klassieke voorbeeld bij uitstek is het Chinees,
waarin de klankreeks [ma] vier verschillende betekenissen kan hebben, afhankelijk van het intonatiepatroon: bij een vlakke hoge toon betekent het
"moeder", bij een hoge stijgende toon "hennep", bij een hoge dalende toon
"schelden", en bij een dalende en vervolgens stijgende toon "paard".
– ZINSACCENT
Waar de lexicale klemtoon een lettergreep accentueert in het woord, accentueert de sententiële klemtoon een woord in een zin. Daarbij wordt in het algemeen aangegeven welk informatie-element het belangrijkste is. De zinsklemtoon valt doorgaans op het laatste hoofdwoord (d.w.z. een semantisch "rijk"
woord, zoals een substantief, adjectief of werkwoord), maar bij contrastieve
klemtoon kan dat sterk variëren. In ieder van de volgende zinnen zorgt de
klemtoon bijvoorbeeld voor een ander impliciet contrast:

43

 De Media van Taalgebruik

– Ik heb Pavarotti nog nooit horen zingen (maar ik heb 'm wel al een
keer horen fluiten, of: wat hij toen deed was eigenlijk geen zingen te
noemen)
– Ik heb Pavarotti nog nooit horen zingen (maar ik heb het 'm wel al
een keer van in de verte zien doen)
– Ik heb Pavarotti nog nooit horen zingen (in tegenstelling met wat jij
beweert)
– Ik heb Pavarotti nog nooit horen zingen (maar Jessye Norman al wel)
– Ik heb Pavarotti nog nooit horen zingen (maar jij wel).
Het klemtoonpatroon van een zin (zoals overigens ook dat van een woord)
bestaat niet uit één enkel geaccentueerd woord naast een hele reeks onbeklemtoonde: er zijn daarnaast ook woorden (c.q. lettergrepen) met secundaire,
tertiaire etc. klemtoon.
– ZINSINTONATIE
Toonhoogteverschillen in zinnen vormen patronen die constitutief kunnen zijn
voor de betekenis van de zin. Zo kan de woordreeks hij doet het zowel met
een vlakke beweringsintonatie als met een stijgende vraagintonatie (hij doet
het?) worden uitgesproken.
We sluiten dit hoofdstuk af met een overzicht van het IPA-transcriptiesysteem. De transcriptievorm die we in dit hoofdstuk hebben leren kennen, zal
ons in de rest van het boek kunnen helpen om de klankwaarde van taalvormen weer te geven. We zullen er echter in het volgende hoofdstuk nog op
wijzen dat we niet altijd – althans niet in het historische deel van het boek –
een volledige fonetische transcriptie zullen hanteren.

44

 Fonetische Transcriptie

Opgaven bij Hoofdstuk 4
1) Het IPA
a) heeft een acoustische basis
b) heeft een articulatorische basis
c) is een produkt van de IPA
d) b én c
2) De [ç] in 'pot' is:
a) een korte, geronde, half-gesloten achterklinker
b) een korte, geronde, half-open middenklinker
c) een korte, gespreide, half-open middenklinker
d) een korte, geronde, half-open achterklinker
3) Welke kwalifikatie past bij de [O.] (zoals in ‘deur’)?
a) gespreid
b) half-gesloten
c) half-open
d) gesloten
4) Welke kwalifikatie past bij de [´] (zoals in 'de')?
a) gespreid
b) open
c) half-open
d) gesloten
5) Welke uitspraak is zeker niet juist? De [ts] in het Duitse 'Zeit' is:
a) een homorgaan
b) een affricaat
c) een occlusief-fricatiefcombinatie die functioneert als één foneem
d) een snelle opeenvolging van twee consonanten
6) Wat is geen articulatieplaats?
a) dentaal
b) lateraal
c) bilabiaal
d) retroflex
7) Welke kwalifikatie past niet bij de Spaanse [B] (als in ‘Cuba’)?
a) bilabiaal
b) consonant
c) fricatief
d) occlusief
8) Welke articulatorische beschrijving van [{] (als in 'rat') is correct?
a) pulmonair, stemhebbend, trilklank, uvulair
b) egressief, alveolair, stemhebbend, consonant
c) pulmonair, stemhebbend, trilklank, velair
d) egressief, alveolair, stemloos, consonant

45

 De Media van Taalgebruik

9) Velarisatie en palatalisatie zijn voorbeelden van:
a) prosodische kenmerken
b) niet-segmentele kenmerken
c) secundaire articulaties
d) feature articulaties
10) Sententiële klemtoon is:
a) een lexicaal distinctief kenmerk in toontalen
b) het woordaccent in talen met een vaste klemtoon
c) het woordaccent in talen met een vrije klemtoon
d) de klemtoon die valt op een woord in een zin
11) In de volgende fonetische transcriptie voor 'De boer zag zijn zakdoek in de
dakgoot liggen'
[d´bø.rzANz´nzAkdøkInd´dAkXo.tlIγγ´]
a) zitten 3 fouten
b) zitten 4 fouten
c) zitten 5 fouten
d) zitten 6 fouten

46

 Fonetische Transcriptie

Figuur 4.4
Het International Phonetic Alphabet

47

 5

SCHRIFTSYSTEMEN
De ontdekking van het schrift heeft de mogelijkheden voor het gebruik van de
natuurlijke taal aanzienlijk uitgebreid. Gesproken taal heeft immers een beperkt bereik, zowel in de tijd als in de ruimte: het gesproken woord is niet langer aanwezig nadat het werd uitgesproken, en zelfs terwijl het wordt uitgesproken is het maar binnen een beperkte straal rond de spreker hoorbaar. Geschreven teksten daarentegen hebben een zekere permanentie in de tijd: wat
vandaag genoteerd wordt, kan ook morgen nog worden geraadpleegd. Bovendien kan het geschrevene (afhankelijk van de materiële drager van de
boodschap) over grote afstand getransporteerd worden. Kortom, zowel in de
ruimte als in de tijd komt het schriftelijke taalgebruik los te staan van de onmiddellijke aanwezigheid van spreker en hoorder.
De variatie die we bij de natuurlijke talen zelf aantreffen, vinden we ook terug bij de schriftsystemen; taalkundig interessant is daarbij de vraag welke
systematiek te vinden is in de veelheid van schriftvormen die voor de weergave van natuurlijke talen gebruikt worden. Die systematiek neemt de vorm aan
van een impliciete analyse van de taal: een schriftelijke representatie van een
taal vraagt een bepaalde mate van inzicht in de structuur van die taal. Een
alfabetisch schrift, bijvoorbeeld, veronderstelt een inzicht in het feit dat taalvormen opgebouwd zijn uit een aantal isoleerbare, in verschillende combinaties herhaalbare klanken. De identificatie van die klanken kan voor ons evident
lijken, maar in de geschiedenis van de mensheid heeft het wel een hele tijd
geduurd voor dat inzicht in al z'n consequenties in de gebruikte schrijfsystemen doorgedrongen was. Dit hoofdstuk is in hoofdzaak gewijd aan de geschiedenis van die ontdekking van het alfabetische principe.
Het hoofdonderscheid bij de classificatie van schriftvormen is dat tussen
systemen die georiënteerd zijn op de betekenis, en systemen die georiënteerd
zijn op de klankvorm. In de eerste situatie staat de schriftelijke representatie
van de taal los van de vocale representatie; dat is het geval bij schriftsystemen als het Chinese, waar ieder karakter (schriftteken) staat voor een volledig begrip. De tweede situatie is bij uitstek die van de alfabetische schriftsystemen, zoals het onze: de schriftvorm is een representatie van de klankvorm,

48

 Schriftsystemen

die de betekenis representeert. Binnen ieder van deze twee hoofdgroepen (de
niet-fonografische en de fonografische) zijn een aantal subtypes te onderscheiden.
De eerste realisatie van niet-fonografische schriftsystemen zijn de
GRAFISCHE

PICTO-

schriftvormen: niet alleen stemt ieder karakter met een volledig

(woord)concept overeen, maar bovendien bestaat er een iconische relatie tussen de vorm van het teken en de betekenis. In het Soemerisch schrift dat rond
3300 voor Christus tot ontwikkeling komt, bijvoorbeeld, wordt het concept "os"
weergegeven door een tekening die op een visueel transparante manier een
runderhoofd weergeeft. Dergelijke schriftvormen zijn, zeker bij de alleroudste
voorbeelden, vaak moeilijk te onderscheiden van tekeningen of schilderijen
zonder meer: wanneer spreken we van een schriftsysteem en niet van artistieke representaties? Het systematische karakter van de voorstellingswijze zal
hier in principe de doorslag moeten geven: er is sprake van een schriftsysteem wanneer een bepaalde representatievorm conventioneel wordt binnen
een taalgemeenschap. Die conventionalisering houdt in dat steeds dezelfde
vormen met dezelfde functie gebruikt worden. Weinig conventionaliteit zal er
bijvoorbeeld zijn wanneer het begrip "os" nu eens met een runderkop wordt
voorgesteld, en in andere gevallen met afbeelding van het hele dier. Conventionalisering treedt op wanneer alleen nog de eerste mogelijkheid overblijft (en
wanneer dan ook nog eens, om maar iets te noemen, die kop telkens zonder
ogen getekend wordt); er is dan in de gemeenschap die zich van het schriftsysteem bedient een impliciete afspraak over hoe het teken voor "os" er uit
moet zien, ook al blijft het teken nog steeds op een iconische manier transparant.
In de praktijk zullen we echter vaak de overgang van tekeningen naar
schrift niet precies kunnen identificeren, eenvoudigweg omdat we niet over
voldoende materiaal beschikken om de ontwikkeling van een schriftsysteem in
zijn opeenvolgende stadia te traceren. Er is in ieder geval wel sprake van conventionalisering wanneer de iconische transparantie van het teken verdwijnt.
Dat is bijvoorbeeld het geval geweest met de ontwikkeling van het spijkerschrift, dat nog in het 4de millennium tot ontwikkeling komt, en dat gedurende
3000 jaar in het Nabije Oosten in gebruik blijft in culturen als die van de Soemeriërs, de Babyloniërs en de Hittieten. In het volgende voorbeeld ziet men
hoe het oorspronkelijke pictografische teken voor "os" zijn iconische motivatie
verliest. We spreken van

IDEOGRAFISCHE

49

schrijfsystemen wanneer de karak-

 De Media van Taalgebruik

ters van het niet-fonografische schrift een abstracte, niet-iconische relatie met
hun betekenis hebben.

De term ideogram wordt overigens door sommige auteurs minder geschikt
bevonden, omdat hij niet voldoende de klemtoon legt op het feit dat wat gerepresenteerd wordt wel degelijk linguïstische entiteiten zijn, en niet zomaar
"ideeën", los van hun linguïstische status: wat gerepresenteerd wordt zijn betekenissen zoals ze samenhangen met woorden, en niet concepten die los
staan van taalvormen. De talige verankering van het representatiesysteem
kan daaruit blijken, dat de ideogrammen de polysemie (semantische meerduidigheid) van de woorden reflecteren. Het Chinese karakter voor "zon", bijvoorbeeld, is meteen ook het karakter voor "dag", en dat heeft alles te maken
met het feit dat het woord rì zowel de betekenis "zon" als de betekenis "dag"
heeft. In een representatiesysteem dat concepten symboliseert zonder rekening te houden met hun talige status, zou "dag" een heel ander teken kunnen
krijgen dan "zon"; wat in werkelijkheid gesymboliseerd wordt is het woord rì,
als talige entiteit met twee samenhangende betekenissen. Omwille van die
talige status van wat in ideografische systemen gerepresenteerd wordt, wordt
door sommigen van

LOGOGRAMMEN

gesproken i.p.v. ideogrammen; deze laat-

ste term blijft ondertussen echter zijn traditionele populariteit behouden.
Het Chinees-Japanse schriftsysteem is het enige nu nog in gebruik zijnde
niet-fonografische systeem. Oudere, niet langer gebruikte pictografischideografische schriften zijn o.a. het Egyptische hiërogliefenschrift, het Soemerische spijkerschrift, en de hiëroglifische systemen van Maya's en Azteken.
Dat het fonografische principe sterker vertegenwoordigd is dan het pictografisch-ideografische hoeft overigens niet te verwonderen: fonografische systemen munten in het algemeen uit door een grotere leerbaarheid en een grotere soepelheid dan de niet-fonografische. Dat heeft in de twee gevallen iets
te maken met het feit dat in fonografische schriftsystemen een beperkt aantal
basiselementen (als weergave van een aantal klanken of klankcombinaties)
volstaat om een eindeloze hoeveelheid nieuwe woorden te kunnen schrijven,
terwijl er in niet-fonografische systemen met nieuwe woorden in principe ook
nieuwe karakters geïntroduceerd worden. Een basisgeletterdheid van het moderne Chinees vergt zo de kennis van zowat tweeduizend karakters, terwijl we

50

 Schriftsystemen

voor het Nederlands kunnen vertrekken van zesentwintig alfabetische lettertekens. Het schrijf- en leesonderricht voor een taal als het Nederlands vraagt
weliswaar meer dan alleen maar de kennis van de letters van het alfabet
(want er komen nog specifieke spellingregels bij), maar de winst in vergelijking
met het Chinees is in ieder geval onmiskenbaar.
Hoe komen die fonografische schriftsystemen dan tot stand, gegeven dat
de oudste schriftvormen van pictografisch-ideografische aard zijn? Een eerste
stap is een consequentie van het logografische karakter van ideogrammen.
Als ideogrammen woorden symboliseren, dan symboliseren ze ook de klank
van die woorden, en niet slechts de betekenis. Wordt de klank van het woord
in de representatie geïsoleerd van de betekenis, dan is in principe de overgang naar een fonografisch systeem gemaakt. In essentie steunt die overgang op het rebusprincipe: wanneer we bijvoorbeeld beschikken over een
pictografisch teken voor het woord "bij" en een ander teken voor "bel", dan
kunnen we de woordvorm bijbel in rebusvorm symboliseren door een combinatie van het bijtje en het belletje.
Het Soemerische ideografische schrift kent die evolutie naar het fonografische systeem rond 3000 voor Christus. Er ontwikkelt zich dan een

SYLLABAIR

schrift waarin ieder teken de klankwaarde van een lettergreep symboliseert:
de tekens die oorspronkelijk woorden representeerden, worden tekens voor
de klank van die woorden, zoals die los van de betekenis als lettergreep in
andere woorden kan optreden. Het Soemerische teken voor de vorm gir "mes"
zal bijvoorbeeld gecombineerd kunnen worden met het teken voor su "vlees"
om de naam van de stad Girsu te representeren.
Een syllabair schrift dat nu nog gebruikt wordt vinden we in het Japans.
Het Japanse schrift bestaat uit een combinatie van ideografische tekens (de
kanji) die eertijds aan het Chinese schrift ontleend werden, en een reeks later
ontwikkelde syllabaire tekens (de kana). Een deelverzameling van de kana, de
katakana worden voornamelijk gebruikt om de woorden van vreemde herkomst te symboliseren die in het Japans terecht zijn gekomen. Hieronder laten
we zien hoe Amerika geschreven wordt met vier syllabaire tekens.

51

 De Media van Taalgebruik

Het Japans blijkt m.a.w. een schriftsysteem te bezitten waarin een fonografisch subsysteem naast een ideografisch hoofdsysteem te vinden is. Dergelijke gecombineerde, niet-zuivere systemen zijn volstrekt niet uitzonderlijk in
de loop van de geschiedenis van het schrift. Het Soemerische schriftsysteem
zelf vertoont ook een gemengd karakter, in de zin dat het niet volledig fonografisch wordt. Dat blijkt misschien nog het duidelijkst uit het gebruik van
DETERMINATIEVEN.

Dat zijn tekentjes die a.h.w. een semantische verrijking ge-

ven van een in hoofdzaak fonografisch systeem. Zo kent het Soemerisch o.a.
de determinatieve elementen dingir en ki, die respectievelijk gebruikt worden
voor goden en voor landen en steden. Het onderscheid tussen Assur als
naam van een god en als naam van een stad kan dan worden aangegeven
door hetzij het dingir-teken, hetzij het ki-teken aan het teken voor Assur toe te
voegen: de meerduidigheid van het klanksymbool voor Assur wordt weggewerkt door de determinatieven dingir en ki. Die determinatieven worden niet
uitgesproken; ze komen alleen voor in het schriftbeeld. Op die manier zijn ze,
zo men wil, een togeving aan het oorspronkelijke ideografische systeem: de
tekens voor "de god Assur" en "de stad Assur" zien er door de toevoeging van
het dingir- en het ki-determinatief toch nog verschillend uit, ondanks het feit
dat het fonografische principe slechts één enkel symbool voor de klankvorm
Assur oplevert.
De volgende stap in de evolutie treedt op wanneer het syllabaire systeem
de basis vormt voor een

CONSONANTISCH

systeem: de symbolen van het

schriftsysteem zijn dan geen lettergreepsymbolen meer, maar medeklinkersymbolen. Die stap wordt rond het midden van het 2de millennium voor Christus genomen door de Semitische volkeren die toen in het Nabije Oosten leefden. De oudste voorbeelden zijn het Oegaritische spijkerschrift, en het cursieve Fenicische alfabet. Oegarit was een stad in het noorden van het huidige
Syrië; behalve in het oude Hebreeuwse schrift in Palestina kende het Oegari-

52

 Schriftsystemen

tische schrift geen verspreiding buiten dat oorspronkelijke gebied. Het Fenicische alfabet daarentegen werd ontwikkeld in wat nu Libanon is, maar kende
een grote verspreiding: er zijn voorbeelden van teruggevonden in Fenicische
handelskolonies op Cyprus, Sicilië en Sardinië, en in Noord-Afrika. Vooral
echter werd het Fenicische schrift overgenomen en aangepast door de Grieken, de Etrusken en de Romeinen, wat uiteindelijk ons Latijnse alfabet opleverde.
Die overgang naar een volledig

ALFABETISCH

systeem wordt gerealiseerd

door de Grieken. De benaming alfabet is overigens , zoals het schrift zelf, onrechtstreeks uit het Fenicisch afkomstig: de Griekse namen alfa en beta zijn
ontleend aan de Fenicische vormen alef en bet, waarmee de eerste lettertekens van het Fenicische alfabet benoemd worden. Tegelijkertijd hebben die
Fenicische vormen ook nog een betekenis als een gewoon woord: alef betekent "os", en bet betekent "huis". Kijken we dan ook nog naar de vorm van de
tekens in kwestie, dan wordt duidelijk op welke manier het Fenicische schrift
een syllabaire schriftvorm in een consonantische transformeerde: het letterteken dat in oorsprong pictografisch en ideografisch een huis voorstelde, en dat
vervolgens de lettergreep bet symboliseerde, wordt tenslotte nog slechts gebruikt voor de eerste klank van die lettergreep, de b. Schematisch is dat als
volgt weer te geven.
SCHRIFTSOORT

TAAL

TEKEN

WAARDE

ideografisch

Soemerisch

het concept "huis"

syllabair

Soemerisch

de lettergreep bet

consonantisch

Fenicisch

alfabetisch

Grieks

later
Β

de klank b
de klank b

Figuur 5.1
De ontstaansgeschiedenis van <b>
Het Fenicisch is een consonantische schriftsoort, omdat alleen medeklinkers en geen klinkers worden gesymboliseerd. De waarde van het alef-teken
is dan ook niet een a, zoals later de Griekse alfa, maar een glottisslag. De
door de Grieken gerealiseerde overgang naar een volledig alfabetisch systeem (waarin ook klinkers gerepresenteerd worden) is gebaseerd op het feit

53

 De Media van Taalgebruik

dat de Semitische talen (zoals het Fenicisch) medeklinkers kent die het Grieks
mist. Een glottisslag, bijvoorbeeld, behoort niet tot de fonetische inventaris
van het Grieks, en in die zin kwamen er in het door de Grieken overgenomen
Fenicische schriftsysteem om zo te zeggen tekens vrij die dan (zoals de alfa)
gebruikt konden worden voor de representatie van klinkers. We herhalen het
schema van daarnet voor de eerste letter van het alfabet.
Heel belangrijk bij dit alles is nu dat schriftsystemen zelden de genoemde
types op een zuivere manier representeren. Dat geldt bijvoorbeeld al voor ons
eigen alfabetische systeem, waarvan het fonografische principe doorbroken
wordt door de aanwezigheid van logogrammen als "+" of ">" of "&". Omgekeerd vinden we in systemen op ideografische basis vaak toevoegingen die in
de richting van een fonografisch systeem gaan: we hebben er op gewezen dat
het huidige Japans bestaat uit een combinatie van logogrammen en syllabaire
tekens, en dat de determinatieven van het Soemerisch een "ideografische",
semantische verrijking zijn van een in essentie syllabair systeem.
SCHRIFTSOORT

TAAL

TEKEN

WAARDE

ideografisch

Soemerisch

het concept "os, rund"

syllabair

Soemerisch

de klankvorm alef

consonantisch

Fenicisch

de glottisslag

alfabetisch

Grieks

de klank a
Figuur 5.2

De ontstaansgeschiedenis van <a>
Binnen het fonografische basisprincipe van het Nederlandse spellingsysteem zijn overigens nog andere vormen van variatie te vermelden. Het fonografische karakter van de Nederlandse spelling is niet gesitueerd op het fonetische vlak, maar op het fonologische: het feit dat we hond schrijven waar we
[hont] horen, volgt uit het principe dat we de lettertekens gebruiken als een
constante symbolisatie van fonemen en niet fonen. Daar komt dan nog een
morfologische component bij. Dat we hij wordt schrijven en niet hij word of hij
wort is het resultaat van een morfologische analyse: wordt wordt geanalyseerd
als een combinatie van twee morfemen, nl. de stam van het werkwoord en de

54

 Schriftsystemen

t-uitgang van de derde persoon enkelvoud van de tegenwoordige tijd, en ieder
van die morfemen krijgt een eigen schriftelijke representatie, ook waar we ze
niet als afzonderlijke entiteiten in de uitspraak horen. De Nederlandse spelling,
zouden we dus kunnen zeggen, heeft een morfofonologisch karakter: wat
weergegeven wordt is de constante fonologische vorm van morfemen.
Er zijn echter heel wat uitzonderingen op deze specifieke invulling van het
fonografische principe. Enerzijds zijn er principes werkzaam die het morfofonologische basiskarakter doorkruisen. Dat we een verschil maken tussen,
bijvoorbeeld, feit en fijt is gebaseerd op een etymologische redenering: de
woorden in kwestie klinken nu wel helemaal hetzelfde, maar historisch gesproken gaat de /EI/ van beide woorden telkens op een andere klank terug. Ook
het feit dat we ontleende woorden vaak spellen op een manier die aansluit bij
de schrijfwijze in de brontaal, kan men met zo'n etymologisch principe in verband brengen, of althans met de gedachte dat iets van oorsprong van het
woord in de spelling terug te vinden moet zijn. Anderzijds wordt het morfofonologische basisprincipe niet altijd consequent toegepast, ook in gevallen waar
we niet kunnen zeggen dat een ander principe (zoals het etymologische) de
voorkeur krijgt. De stemloze allofonen van stemhebbende medeklinkers, bijvoorbeeld, worden weliswaar in de spelling genegeerd bij b, d en g (ik heb,
word, zeg), maar niet bij v en z (huizen - huis, hoeven - hoef).
Ter afsluiting van dit hoofdstuk over schriftsystemen gaan we nog even in
op de plaats die de studie van schriftelijk taalgebruik in de taalkunde inneemt.
Afgezien van het onderzoek naar de aard en de ontwikkeling van schriftsystemen, dat we in de voorgaande bladzijden hebben voorgesteld, zijn drie onderzoeksterreinen te noemen: schriftelijk taalgebruik als factor van taalverandering, de methodologische aspecten van het gebruik van schriftelijke bronnen in
de historische taalkunde, en de sociolinguïstiek van geletterdheid. We diepen
deze punten niet uit, maar zullen niet verder gaan dan een beknopte identificatie van het betrokken onderzoeksdomein.
Ten eerste: het feit dat een taalgemeenschap over een schriftsysteem beschikt, impliceert nog niet dat dat schrift ook op ruime schaal gebruikt wordt:
de algemene alfabetisering van de bevolking is per slot van rekening een relatief recent (en dan ook nog eens geografisch beperkt) verschijnsel. Sociolinguïstisch en pragmatisch onderzoek naar geletterdheid onderzoekt nu precies
de rol en de positie van schriftelijk taalgebruik in de ruimere maatschappelijke
context: welke functies vervullen lezen en schrijven in de taalgemeenschap?

55

 De Media van Taalgebruik

Welke maatschappelijke machtsverhoudingen spelen daarbij een rol? En hoe
komen de functies van schrijftaal en spreektaal structureel tot uiting in de aard
van de voortgebrachte teksten? Deze en dergelijke vragen zijn relatief nieuw
in het taalkundige schriftonderzoek. Waar de aandacht traditioneel vooral ging
naar de structurele eigenschappen van schriftvormen (zoals die ook in dit
hoofdstuk centraal gestaan hebben), heeft de recent gegroeide aandacht voor
de ruimere context van het taalgebruik ook op dit punt tot een verschuiving
van de vraagstelling geleid.
Ten tweede: hoewel het schriftelijke taalgebruik in eerste instantie secundair is t.o.v. het gesproken taalgebruik, bestaat tussen beide wel degelijk een
wederzijdse wisselwerking. Enerzijds werden of worden niet alle natuurlijke
talen geschreven, maar gesproken worden of werden ze wel allemaal; daarnaast zijn de alfabetische schriftsystemen ook nog eens in hun structuur zelf
parasitair op de gesproken taal. Anderzijds oefent schriftelijk taalgebruik, in de
omgekeerde richting, ook een invloed uit op de gesproken taal. Dat is misschien nog het beste te illustreren aan de hand van spellinguitspraken: de
Nederlandse uitspraak [çfIsir] van officier is niet een aanpassing aan het Nederlandse fonetische systeem van de oorspronkelijke Franse uitspraak [çfisje.], maar ontstaat onder invloed van de spelling. Volgens een daarnet aangehaalde praktijk wordt de spelling van het Franse origineel overgenomen; interpretatie van die spelling volgens de regels die gelden voor de niet-ontleende
woorden van het Nederlands levert de ier-uitspraak op.
En tenslotte: de historische taalkunde is voor haar kennis van dode talen
(en van de oudere taalfasen van nog levende talen), aangewezen op schriftelijke bronnen. Vóór de komst van geluidsdragers als fonoplaten en bandopnames was het geschrevene immers de enige vorm van taalgebruik die de tijd
kon trotseren. Het interpreteren van die oudere bronnen is echter geen voor
de hand liggende zaak. Dat is uiteraard het duidelijkst bij dode talen waarvan
het schriftsysteem zelf ontcijfering behoeft: de Etruskische inscripties, bijvoorbeeld, zijn nog niet op een afdoende manier ontcijferd. Maar ook bronnen die
in hun algemeenheid geen probleem opleveren, kunnen op specifieke punten
toch nog moeilijkheden bevatten. Zo is het bij oudere teksten vaak niet onmiddellijk duidelijk wat de precieze klankwaarde van de verschillende spellingvormen was. In de Gotische bijbelvertaling komt men bijvoorbeeld auspellingen tegen, waarvan het niet zonder meer duidelijk is of ze als monoftong of als diftong moeten worden geïnterpreteerd. Stelt men echter vast dat

56

 Schriftsystemen

de Griekse eigennaam Timotheus als Teimauþaius in de Gotische teksten
terug te vinden is, dan wordt een monoftongische uitspraak van de Gotische
<au> waarschijnlijker.
Een consequentie van het bestaan van verschillende schriftsystemen is
nog dat praktische problemen kunnen ontstaan bij het verwijzen naar vormen
uit talen met een schriftsysteem dat afwijkt van het onze: een letterlijke overname van de Sanskriet-schriftvormen is voor de meesten onder ons weinig
inzichtelijk. Zeker in de historische taalkunde is het daarbij niet gebruikelijk
meteen naar een fonetische of fonologische transcriptie te grijpen; veeleer
wordt gebruik gemaakt van omzettingen naar het Latijnse schrift (maar het
Grieks wordt traditioneel dan weer wel in z'n eigen alfabet geschreven). De
wijze waarop die omzetting gebeurt kan echter nogal eens verschillen, en
daarom geven we hier enkele algemene principes aan waaraan we ons in de
volgende hoofdstukken proberen te houden. (Een aantal specifiekere punten
zal in de tekst zelf toegelicht worden.) We transcriberen systematisch naar
een Latijns alfabet, ook bij Griekse woorden. De oudere Germaanse talen
schrijven we op een manier die zo dicht mogelijk aanleunt bij de oorspronkelijke spellingwijze. Een Gotisch woord als Teimauþaius zullen we bijvoorbeeld
op precies die manier weergeven, ook al moeten we dan eventueel nog extra
opmerkingen maken over de klankwaarde van het woord (zoals in het voorbeeld i.v.m. <ei>, <au> en <ai>, die hier respectievelijk voor [i], [ç] en [E]
staan). Ook het Latijn schrijven we in z'n traditionele vorm. Bij taalvormen die
we vanuit een andere schriftsoort transcriberen (zoals het Grieks en het
Sanskriet) geeft de transcriptie een meer directe aanduiding van de klankwaarde; wel zullen we af en toe een teken of een diakritisch element gebruiken dat niet in ons gewone alfabet zit. Woordklemtoon zullen we niet systematisch aangeven (al wordt dat traditioneel wel gedaan bij het Sanskriet en het
Grieks). Als diakritisch teken voor lange klanken gebruiken we een streepje
boven de klinker.

57

 De Media van Taalgebruik

Opgaven bij Hoofdstuk 5
1) De studie van schriftsystemen is voor de taalkunde interessant omdat:
a) schriftsystemen expliciet de structuur van een taal weerspiegelen
b) schriftsystemen impliciet de structuur van een taal weerspiegelen
c) schriftsystemen een impliciete analyse van de taal weerspiegelen
d) schriftsystemen een expliciete analyse van de taal weerspiegelen
2) Voorbeelden van fonografische (i) en niet-fonografische (ii) schriftsystemen
zijn:
a) pictografische en ideografische schriftvormen (i) vs. logografische en alfabetische schriftvormen (ii)
b) logografische en alfabetische schriftvormen (i) vs. pictografische en ideografische schriftvormen (ii)
c) syllabaire en alfabetische schriftvormen (i) vs. pictografische en logografische schriftvormen (ii)
d) pictografische en logografische schriftvormen (i) vs. syllabaire en alfabetische schriftvormen (ii)
3) Determinatieven zijn:
a) tekens die een semantische verrijking geven van een syllabair systeem
b) schrifttekens die niet worden uitgesproken en die dienen om gelijkklinkende, maar verschillende woorden in een syllabair schrift van elkaar te onderscheiden
c) syllabaire schrifttekens die kunnen gelden als de voorlopers van een consonantisch systeem omdat ze zowel gebruikt worden om een syllabe aan te
duiden als om de consonant aan te duiden waarmee die syllabe begint
d) a én b
4) Kanji zijn:
a) Japanse syllabaire symbolen die grammaticale affixen en functiewoorden
weergeven
b) Japanse syllabaire symbolen om woorden te schrijven die aan andere talen
zijn ontleend
c) in het Japanse schrift voorkomende logogrammen die ontleend zijn aan het
Chinees
d) a én b samen
5) Welke van de onderstaande voorbeelden kan men geen logogrammen
noemen?
a) Arabische cijfers
b) Chinese karakters
c) &, =, +
d) Japanse Kana
6) Duid aan wat niet kan gelden als een consonantisch schriftsysteem?
a) het Soemerisch spijkerschrift
b) het Oegaritisch spijkerschrift
c) het Hebreeuwse schrift
d) het cursieve Fenicische alfabet

58

 Schriftsystemen

7) Welke uitspraak klopt niet?
a) schriftelijk taalgebruik is secundair t.o.v. gesproken taalgebruik
b) gesproken taalgebruik beïnvloedt wel schriftelijk taalgebruik, maar niet omgekeerd
c) schriftelijk taalgebruik kan een factor zijn van taalverandering
d) de Nederlandse spelling heeft een fonografische basis en een vooral morfofonologisch karakter

59

 6

TAALVERWANTSCHAP ALS
VRAAGSTUK
Speculaties over de oorsprong van woorden vinden we in de geschiedenis
vrijwel onmiddellijk vanaf het moment dat op een enigszins systematische of
bewuste wijze over taal wordt nagedacht. In de klassieke traditie speelt daarbij
vaak de gedachte mee dat de etymologie van een woord iets zegt over de
ware aard van de benoemde dingen. In de Platonische dialoog Cratylus, bijvoorbeeld, discussiëren Socrates, Cratylus en Hermogenes "over de juistheid
van de namen". Socrates verdedigt de stelling dat namen beter zijn naarmate
ze meer weergeven van de natuurlijke, essentiële aard van de dingen:
Maar dan is de kans ook groot, Hermogenes, dat het geen kleinigheid
is, namen te geven, zoals gij het u voorstelt, en dat het ook geen werk
is voor ordinaire lui of voor de eerste de beste. Ook is het waar wat
Cratylus zegt: dat de namen van nature aan de zaken toebehoren en
dat niet ieder een schepper van namen is, maar alleen hij die, met het
oog gericht op de naam die van nature voor elk wezen aangewezen is,
in staat is de vorm ervan uit te drukken in letters en lettergrepen (De
Win 1980: 114).
Uit de vele etymologieën waarmee Socrates zijn stellingen staaft, is die van
onoma "naam" en onomaston "noembaar, te noemen" bijzonder illustratief: zij
illustreert niet alleen het etymologiseren, maar geeft meteen ook aan dat het
zoeken naar etymologische essenties a.h.w. de definitie van de naamgeving
zelf uitmaakt.
Welnu, onoma "naam" lijkt een woord te zijn, samengetrokken uit een
zin, waarin uitgedrukt wordt dat de naam is: het wezen (on) waarnaar
een onderzoek (zètèma) wordt ingesteld. Beter zult ge dat begrijpen in
wat wij onomaston "noembaar" noemen. Hier toch wordt duidelijk uitgedrukt dat de naam is: het wezen waarnaar navorsing bestaat (on hou
masma estin) (De Win 1980: 157).
Deze benaderingswijze groeit in de Middeleeuwen uit tot een dominante
denkvorm, waarbij op systematische wijze via het etymologiseren gepeild

60

 Taalverwantschap als Vraagstuk

wordt naar het wezen van de dingen. De Etymologiarum libri XX van Isidorus
van Sevilla (±560/70-636) worden niet toevallig ook Originum libri XX genoemd: de twintig boeken over de etymologie van de woorden gaan in de
middeleeuwse conceptie ook over de oorsprong van de dingen.

LATIJNSE
VORM

BETEKENIS

VOORGESTELDE ETYMOLOGIE

aestas

zomer

aes-tas, tast aas (voedsel) op

quercus

eik

wer-cou, weer de kou

stercus

mest, drek

sterc-coren, versterkt gewas, doet het groeien

falx

sikkel, zeis

fal-hac, valhaak

sorbus

lijsterbes

sour-wyn, zure wijn, zuur sap
Figuur 6.1

Etymologieën van Becanus
Ook tijdens de Renaissance en in de vroegmoderne tijd blijft deze benadering overwegen. Berucht zijn bijvoorbeeld de etymologische argumenten
waarmee de Brabantse arts Ioannes Goropius Becanus (Jan van Gorp, 15181573) beargumenteert dat het Nederlands (en meer bepaald het Antwerps) de
oudste taal van de wereld is. Hij schakelt niet alleen Diets, de toentertijd gebruikelijke benaming voor de volkstaal, gelijk met Douts, d.w.z. d'outs, dus de
oudste, maar ook brengt hij een groot aantal Latijnse en Griekse woorden
terug tot een veronderstelde Nederlandse oorsprong. Een paar voorbeelden
zijn te vinden in figuur 6.1. Hoewel dergelijke etymologieën ook in de tijd van
Becanus zelf niet onomstreden waren, kende hij tegelijk toch ook een aantal
navolgers. Ons komen zijn speculaties echter zonder meer als fantaisistisch
over. Maar waarom? Waarom zijn de voorstellen van Isidorus van Sevilla of
van Becanus geen wetenschappelijke etymologieën? Het ontbreken van twee
belangrijke inzichten belet de traditionele etymologie om boven het niveau van
de fantasie uit te stijgen.
In de eerste plaats ontbreken

RESTRICTIES

op wat als een aanvaardbare

etymologie kan worden beschouwd. Dat geldt m.n. de formele ontwikkelingen
die, binnen één taal of van de veronderstelde oertaal naar de bekende talen,
als de mechanismen van taalverandering worden voorgesteld. Zowat alles lijkt
in dit voorwetenschappelijke stadium van het taalhistorische denken een toe-

61

 Historische Taalkunde

laatbaar taalveranderingsmechanisme te zijn. Wanneer, bijvoorbeeld, Isidorus
van Sevilla het Latijnse woord kadaver "lijk" verklaart als een samentrekking
van de eerste lettergrepen van caro data vermibus "vlees gegeven aan de
wormen", dan zou eerst nog moeten worden aangetoond dat zo'n ontwikkelingstype plausibel is: komt het bij de natuurlijke, spontane ontwikkeling van
talen vaker voor? (Met opzet vermelden we hier de "natuurlijke" ontwikkeling
van talen: in commerciële naamgeving is het procédé niet ongebruikelijk, zoals kan blijken uit vormen als Amro-bank, uit Amsterdam en Rotterdam. Daarbij gaat het echter om bewuste, gezochte naamgeving, niet om spontane ontwikkelingen: daarin is het samentrekkingsprocédé in kwestie net ongebruikelijk.
Zoiets kom je natuurlijk pas te weten door op grote schaal talen met elkaar
te vergelijken, en ook dat is iets waaraan het, in de tweede plaats, in het voorwetenschappelijke stadium ontbreekt: de gevolgde methode berust niet op
een

SYSTEMATISCHE VERGELIJKING

van het beschikbare taalmateriaal, maar

beperkt zich grotendeels tot afzonderlijke gevallen. Bovendien beperkt men
zich bij het etymologiseren vaak tot het zoeken van verbanden binnen de
woordenschat van één enkele taal.
Aan het einde van de achttiende en in het begin van de negentiende eeuw
komt verandering in deze situatie. William Jones (1746-1794), rechter bij het
Britse Hooggerechtshof in Calcutta, hield in 1786 een toespraak tot de Bengal
Asiatic Society waarin hij wijst op de verwantschap tussen het Sanskriet (de
oude religieuze en literaire taal van India) en de oudere Europese talen. Deze
toespraak wordt algemeen beschouwd als de eerste duidelijke en ondubbelzinnige formulering van de hypothese dat aan het Sanskriet, het Latijn, het
Grieks en een aantal andere talen een gemeenschappelijke oertaal ten grondslag moet hebben gelegen - de taal die later het Indo-europees werd genoemd. Jones formuleert zijn gedachte als volgt:
The Sanskrit language, whatever be its antiquity, is of a wonderful
structure; more perfect than the Greek, more copious than the Latin,
and more exquisitely refined than either, yet bearing to both of them a
stronger affinity, both in the roots of verbs and in the forms of grammar,
than could possibly have been produced by accident; so strong, indeed, that no philologer could examine them all three, without believing
them to have sprung from some common source, which, perhaps, no
longer exists: there is a similar reason, though not quite so forcible, for

62

 Taalverwantschap als Vraagstuk

supposing that both the Gothic and the Celtic, though blended with a
very different idiom, had the same origin with the Sanskrit; and the old
Persian might be added to the same family.
Vervolgens ging de aandacht van de onderzoekers systematisch naar de
vergelijking van taalvormen. Waar de eerdere etymologen geïnteresseerd waren in semantische oorsprongsrelaties als indicaties van de ware aard van de
dingen, wordt pas vanaf de 19de eeuw de taalvorm consequent in het onderzoek betrokken.
De door Jones bedoelde correspondenties nemen een vorm aan als in het
bijgevoegde voorbeeld. Uit de voorbeelden komt een algemeen patroon naar
voren: telkens wanneer de andere talen een p, t of k hebben, vertoont het Gotisch respectievelijk een f, T, of X. (De š [S] in het Sanskriet als reflex van de
Indo-europese k komt regelmatig voor bij het grootste gedeelte van de oostelijke Indo-europese talen. Op basis van de manier waarop het Indo-europese
woord voor het begrip "honderd" terug te vinden is in het Avestisch en het Latijn spreekt men dan ook wel van satem-talen, waarin de k een sisklank geworden is, en centum-talen, waarin de k bewaard werd, of verdere ontwikkelingen onderging, zoals in de Germaanse ontwikkeling naar X en vervolgens
naar h.)
ie *p

IE

pita#
[pita.]
pater
[patEr]

vartate#, "draait
zich" [vartate.]

pašu "vee"
[paSu]

verto# "ik draai"
[wErto.]

pecu "vee"
[pEku]

GOTISCH

fadar
[faDar]

wairþan
[wErTan]

faihu "geld, bezit" [fEXu]

NEDERLANDS

vader

worden

vee

SANSKRIET

LATIJN

*t

IE

*k

Figuur 6.2
De ontwikkeling van de Indo-europese stemloze occlusieven
In de veronderstelling dat het Gotisch op dit punt karakteristiek is voor het
oudste Germaans (de taalfase die we Oer-Germaans of Oud-Germaans noemen), wordt m.a.w. een systematisch historisch verband zichtbaar tussen de
Germaanse talen en de overige Indo-europese talen: de Germaanse talen,
het Latijn, en het Sanskriet gaan terug op eenzelfde prototaal. En omdat de

63

 Historische Taalkunde

vorm die we in het Sanskriet, het Grieks en het Latijn aantreffen in de meerderheid is t.o.v. de Germaanse vorm, lijkt het waarschijnlijk dat de oorspronkelijke vorm in de Indo-europese prototaal respectievelijk p, t en k geweest is.
Die bevinding is op twee manieren weer te geven. Enerzijds kunnen we
zeggen dat de systematische vergelijking van de talen een

RECONSTRUCTIE

oplevert van het (Proto-)Indo-europees. We kunnen m.a.w. als onderdeel van
de Indo-europese fonetische inventaris de elementen *p, *t en *k poneren.
(We voegen daar een sterretje aan toe, precies om te laten zien dat het om
gereconstrueerde, niet-geattesteerde vormen gaat.)
Anderzijds kunnen we, vertrekkend van die reconstructie, de historische
ontwikkelingen beschrijven die het Grieks, het Latijn, het Sanskriet, of het OerGermaans doen ontstaan uit het Indo-europees. M.b.t. de betrokken talen
levert dat een

STAMBOOMMODEL

van taalontwikkeling op: het Grieks, het Latijn,

het Oer-Germaans zijn dochters die ontstaan uit de Indo-europese moedertaal, en die dat m.n. doen door zich linguïstisch van de prototaal te differentieren. Het Grieks of het Latijn bestaat immers pas op het moment dat het systematisch verschilt van het Indo-europees.
M.b.t. de betrokken klanken levert hetzelfde beeld een reeks

KLANKWETTEN

op: we kunnen bijvoorbeeld zeggen dat de Indo-europese p in het Latijn bewaard blijft, maar dat ze in het Oer-Germaans terug te vinden is als f. Dat wil
zeggen dat in alle posities waarin we in het Indo-europees een p menen te
moeten postuleren (en waarin talen als Grieks, Latijn en Sanskriet alvast een
p vertonen), het Oer-Germaans een f te zien zal geven. Nu is dat uiteraard
misleidend uitgedrukt, omdat we van het Oer-Germaans als zodanig geen
bewijsplaatsen hebben; onze oudste Germaanse teksten komen zelf al uit de
Gotische dochter van het Oer-Germaans. Oer-Germaans zal dus zelf ook,
zoals het Indo-europees, een gereconstrueerde taal zijn. Die reconstructie kan
echter op dezelfde manier gebeuren als voor het Indo-europees, of althans,
eerst moeten we op de geëigende manier het Oer-Germaans reconstrueren
uit de geattesteerde Germaanse talen, en vervolgens kan dat gereconstrueerde Oer-Germaans meegenomen worden in de reconstructie van het Indoeuropees.
Over die klankwettige ontwikkelingen zijn op dit punt (we komen er uitgebreider op terug in hoofdstuk 8) nog drie dingen te zeggen. In de eerste plaats
is een generalisatie mogelijk over de gesignaleerde verschuivingen. In plaats
van afzonderlijke regels op te stellen voor de ontwikkeling van de Indo-euro-

64

 Taalverwantschap als Vraagstuk

pese *p, *t en *k, kan een enkele regel volstaan wanneer we rekening houden
met de fonetische kenmerken van de betrokken klanken. P, t en k zijn immers
stemloze occlusieven, en ook hun reflexen in de Germaanse talen laten een
gegeneraliseerde fonetische beschrijving toe: dat zijn immers stemloze fricatieven (waarbij de articulatieplaats van de consonanten behouden blijft). De
regel voor de overgang van Indo-europees naar Oer-Germaans luidt dus: de
Indo-europese stemloze occlusieven worden Oer-Germaanse stemloze fricatieven.
In de tweede plaats worden klankverschuivingen in de historische taalkunde vaak geformaliseerd weergegeven in de vorm van regels als de volgende
(waarin ook een paar vaak gebruikte afkortingen voor de taalnamen terug te
vinden zijn).
IE *p > OGM *f
IE *p > LAT p
In de derde plaats worden de geschetste ontwikkelingen wetten genoemd
omwille van de veronderstelde regelmatigheid die ze vertonen. De regelmaat
bestaat m.n. hierin dat álle gevallen die onder de geformuleerde regel vallen,
de ontwikkeling ook effectief te zien geven. Juist die regelmaat moet de wetenschappelijke historische taalkunde redden van de willekeur waarmee de
speculatieve etymologie te werk ging.
Het is dan ook passend dat we, ter afsluiting van dit hoofdstuk, een reële
etymologie bekijken, om enig inzicht te krijgen in de consequenties van de
beschreven methode. Het volgende voorbeeld laat in het bijzonder zien dat
ook wetenschappelijk verantwoord etymologisch onderzoek verrassende conclusies kan opleveren. Het Nederlandse woord herfst moet klankwettig in verband staan met een Indo-europese vorm met op de plaats van de f een p en
op de plaats van de h een k, in de twee gevallen volgens de daarnet behandelde ontwikkelingen. (Daarbij moeten we weten dat de Oer-Germaanse X in
anlautspositie in het Nederlands op regelmatige wijze h geworden is.) De r
kan in dit geval identiek zijn met de Indo-europese klank, en van st kunnen we
vaststellen dat het in het Nederlands vaak gaat om een historisch achtervoegsel dat nu niet meer als zodanig herkend wordt. Dat is bijvoorbeeld het geval
bij gunst (bij gunnen), kunst (bij kunnen), last (bij laden), vondst (bij vinden).
De Nederlandse vorm herfst zal dan teruggaan op een Indo-europees werkwoord met als structuur van de stam *k-rp; van dat werkwoord is herfst afgeleid met het st-achtervoegsel. Zo'n werkwoord vinden we terug in de Latijnse

65

 Historische Taalkunde

vorm carpere "plukken"; verwante vormen zijn Grieks karpos "vrucht", Litouws
kirpu, "met een schaar opensnijden", Oudindisch kr8pana, "zwaard". De oorspronkelijke betekenis van het werkwoord moet dan geweest zijn "een plukkende, trekkende beweging maken"; via het betekeniselement “losmaken” of
“loshakken” kunnen de met "snijden" verwante betekenissen van de Litouwse
en Oudindische vormen verklaard worden. De herfst is, kortom, de tijd waarin
geplukt, geoogst wordt; die semantische associatie is in het verwante Engelse
woord harvest "oogst" nog duidelijk aanwezig.
Wanneer we dan ook nog eens kijken naar het woord duits/diets waar Becanus het over heeft, dan zien we dat nergens bij de Indo-europese verwanten van dit woord ook maar enige verwijzing naar het begrip "oud" terug te
vinden is. Naast de Middelnederlandse vormen duutsc en dietsc vinden we de
Oud-Hoog-Duitse vorm diutisc en de Oud-Saksische thiudisk. Uit formaties als
Oud-Hoog-Duits diu diutisca zunga "de Germaanse taal (in contrast met bijvoorbeeld het Latijn of de Romaanse talen)" en Oud-Saksisch thiudisca liudi
"de Germaanse volkeren" blijkt dat het woord de betekenis "Germaans"
draagt. Het overeenstemmende Gotische bijwoord þiudisko betekent "heidens": vanuit het standpunt van de gechristianiseerde volkeren zijn de Germanen in de vroege Middeleeuwen nog onbekeerde heidenen. Het woord is
gevormd als afleiding van een Germaanse vorm *þeuDo, die "volk" betekent
en die we o.m. terugvinden in Gotisch þiudo, Oud-Hoog-Duits diota, OudSaksisch thioda. De Germaanse þ [T] zal dan in vergelijkbare woorden bij nietGermaanse talen uit de Indo-europese groep vaak terug te vinden zijn als t.
Voorbeelden zijn Oud-Iers tuath "volk", Lets tauta "volk, land", Oudpruisisch
tauto "land", Oskisch touto "volk", en eventueel ook Hittitisch tuzziš "leger".
In dit hoofdstuk hebben we geleerd dat de wetenschappelijke studie van
de taalgeschiedenis, zoals die in het begin van de negentiende eeuw het daglicht zag, vertrekt van twee essentiële begrippen: het stamboommodel als
beeld van de diachrone relaties tussen talen, en het begrip "klankwet" als inhoudelijke beschrijving van die relaties. Men zou kunnen zeggen dat klankwetten de historische relaties tussen talen van binnenuit bekijken, d.w.z. vanuit
het standpunt van de taalstructuur, terwijl het stamboommodel de relaties van
buitenaf bekijkt, d.w.z. met het oog op de talen veeleer dan hun structurele
onderdelen. Het interne perspectief kunnen we in die zin ook het "microperspectief" noemen, omdat het zich concentreert op afzonderlijke taalfeiten. Het
externe perspectief is dan een "macroperspectief", omdat het de aandacht

66

 Taalverwantschap als Vraagstuk

richt op de betrokken talen als geheel. Dit onderscheid tussen het interne microperspectief en het externe macroperspectief zal in hoge mate de verdere
indeling van onze behandeling van de historische taalkunde bepalen. In de
volgende twee hoofdstukken gaan we nader in op ieder van de twee cruciale
concepten die we hebben leren kennen: in hoofdstuk 7 wordt de stamboom
van de Indo-europese talen voorgesteld, en in hoofdstuk 8 wordt ingegaan op
de notie "klankwet" en een aantal daarmee samenhangende begrippen. In
beide gevallen zal blijken dat het model dat we in dit hoofdstuk geïntroduceerd
hebben, nog lang niet alle vragen beantwoordt die de historische taalkunde
zich kan stellen. De daarop volgende twee reeksen van hoofdstukken gaan op
die vragen in. Hoofdstukken 9 tot 14 presenteren aanvullingen op het interne
vlak, dat van het microperspectief. Hoofdstukken 15 tot 18 behandelen macroperspectivische kwesties.

67

 Historische Taalkunde

Opgaven bij Hoofdstuk 6
1) De eerste wetenschappelijk verantwoorde hypothesen over taalverwantschap vinden we:
a) in de oudheid bij Socrates en Hermogenes
b) in de middeleeuwen bij Isidorus van Sevilla
c) in de renaissance bij Ioannes Goropius Becanus
d) op het einde van de 18de eeuw bij William Jones
2) Wetenschappelijke etymologieën onderscheiden zich van dilettantische o.a.
in:
a) het rekening houden met restricties op de toelaatbaarheid van taalveranderingsmechanismen en het gebruik van systematische taalvergelijking
b) het systematisch gebruik van vergelijking van taalvormen en het rekening
houden met semantische oorsprongsrelaties als indicaties voor de aard der
dingen
c) het konsekwent betrekken van de taalvorm in het onderzoek en het zich
konsekwent beperken tot het zoeken van verbanden binnen de woordenschat
van éénzelfde taal
d) a én b én c
3) Isidorus van Sevilla is de auteur van:
a) de 'Cratylus'
b) de 'Etymologiarum libri XX'
c) de 'Originum libri XX'
d) b én c
4) Voorbeelden van bestaande klankwetten zijn:
a) De Indo-Europese stemloze occlusieven worden Oergermaanse stemhebbende fricatieven
b) IE *p > OGM *f en IE *p > LAT p
c) De Indo-Europese p wordt in het Latijn bewaard, maar wordt in het Sanskriet een s
d) a én b én c
5) Via wetenschappelijke etymologie kan men aantonen dat de oorspronkelijke betekenis van:
a) 'zomer' is 'de tijd die aas (voedsel) optast'
b) 'herfst' is 'de tijd waarin geplukt wordt'
c) 'winter' is 'de tijd die weer de kou brengt'
d) 'lente' is 'de tijd die de gewassen doet groeien'
6) Welke uitspraak is fout? De historische relaties tussen talen worden bekeken:
a) door klankwetten vanuit het standpunt van de taalstructuur m.a.w. vanuit
het macroperspectief
b) door klankwetten van binnenuit m.a.w. vanuit het microperspectief
c) door het Stamboommodel van buitenaf m.a.w. vanuit het macroperspectief
d) door het Stamboommodel met het oog op de talen en niet zozeer op de
afzonderlijke taalfeiten

68

 7

HET STAMBOOMMODEL
Als gedetailleerde illustratie van het stamboommodel van taalontwikkeling –
maar ook wel bij wijze van encyclopedisch intermezzo – presenteren we in dit
hoofdstuk het resultaat van de comparatieve activiteit die we net beknopt geschetst hebben, in de vorm van een overzicht van de belangrijkste taalgroepen binnen de Indo-europese taalfamilie. (Op de overige taalfamilies van de
wereld gaan we, al even encyclopedisch en opsommend, in hoofdstuk 15 in).
Minder belangrijke talen zijn in deze context talen waarvan we nauwelijks
overblijfselen hebben: het Thracisch, bijvoorbeeld, dat te situeren is in het
huidige Bulgarije en het aangrenzende deel van Roemenië, maar waarvan we
niet meer dan een paar inscripties bezitten, of het Frygisch uit het centrale
deel van Turkije, waar enkele honderden inscripties van zijn overgebleven. De
taalgroepen worden voorgesteld naargelang de ouderdom van de oudste
overblijfselen.
De

ANATOLISCHE

talen werden vanaf ongeveer 2000 voor Christus gespro-

ken op het grondgebied van het huidige Turkije en Syrië; sinds ongeveer 1200
voor Christus zijn ze uitgestorven. De belangrijkste Anatolische taal is het
Hittitisch, waarvan in 1906 een grote hoeveelheid kleitabletten (ongeveer
25000) teruggevonden werd, daterende uit de periode van 1700 tot 1200 voor
Christus. Door die relatief recente ontdekking was het Hittitisch niet betrokken
bij de "klassieke" reconstructie van het Indo-europees zoals die in de 19de
eeuw werd uitgevoerd. Het archaïsche Hittitische taalmateriaal bevestigde
echter op vele punten de voorgestelde reconstructie.
Van het

GRIEKS

treffen we de oudste, Myceens restanten aan van onge-

veer 1400 voor Christus. Het betreft hier de kleitabletten uit Knossos op Kreta
die geschreven zijn in het zogeheten Lineair B, een schriftsoort die pas in
1952 ontcijferd werd. Van de verschillende dialecten van het klassieke Grieks
hebben we inscripties vanaf de 9de eeuw voor Christus; in de 8ste eeuw begint met Homerus de literaire overlevering.
Het Indo-Iraans is de benaming voor de

IRAANSE

en de

INDISCHE

taalgroep

samen; die twee worden op basis van hun nauwe verwantschap samen gegroepeerd. Het moderne Indisch omvat o.a. het Hindi (dat in Pakistan ook

69

 Historische Taalkunde

Urdu genoemd wordt), het Bengalees, en het Singalees; ook het Romani, de
taal van de zigeuners, is een Indische taal. Binnen het Oudindisch onderscheiden we het Vedisch als oudste stadium naast het klassieke Sanskriet
(maar de benaming Sanskriet wordt ook voor het Oudindisch als geheel gebruikt). Het Vedisch is de taal van de Veda's, de oudste religieuze teksten van
het hindoeïsme; de oudste overgeleverde teksten dateren van ongeveer 1000
voor Christus.
Tot de moderne Iraanse talen behoren het Perzisch (of Farsi) in Iran, het
Pasjto in Afganistan, het Koerdisch in Oost-Turkije en West-Irak, en het Ossetisch in de Kaukasus. De oudste taal uit deze groep is het Avestisch, de taal
van de Avesta's. Deze religieuze teksten van het zoroastrisme (de leer van
Zarathoestra) zijn gedateerd vanaf 1000 voor Christus.
De

ITALISCHE

talen omvatten het Latijn en met het Latijn verwante kleinere

talen die in de Oudheid op het Italiaanse schiereiland gesproken werden, zoals het Oskisch en het Umbrisch. De gesproken vorm van het Latijn (het
"volkslatijn" of "vulgair Latijn") vormde de basis voor de huidige Romaanse
talen (Frans, Portugees, Spaans, Catalaans, Italiaans, Roemeens, Sardisch,
Reto-Romaans). Inscripties in het Latijn zijn er van in de 6de eeuw voor Christus, terwijl de literatuur begint vanaf de 3de eeuw.
De

GERMAANSE

talen zijn verdeeld in drie groepen: het Noord-Germaans

(Zweeds, Deens, Noors, IJslands, en Faerøers)het West-Germaans (Nederlands, Engels, Duits en Fries) en het Oost-Germaans (Gotisch). Het uitgestorven Gotisch is erg belangrijk voor de linguïstische geschiedenis van de Germaanse talen, omdat het is overgeleverd in de 4de-eeuwse bijbelvertaling van
bisschop Wulfila. Van het Noord-Germaans is een beperkt aantal runeninscripties vanaf de 3de eeuw na Christus bekend, maar lopende teksten (m.b.
literaire teksten) zijn er vanaf de 12de eeuw; we spreken daarbij van het OudNoors (of Oud-IJslands).
In de West-Germaanse tak zijn de oudste teksten te vinden vanaf de 8ste
eeuw in het Oud-Engels en het Oud-Hoog-Duits, en vanaf de 9de eeuw in het
Oud-Saksisch. Om de positie van het Oud-Saksisch te appreciëren dienen we
rekening houden met het onderscheid tussen Kust-West-Germaans, waaronder Engels en Fries vallen, en Continentaal-West-Germaans. Het oudere Continentaal-West-Germaans kent, sterk simplificerend, drie takken: het OudHoog-Duits, het Oud-Saksisch, en het Oud-Neder-Frankisch. Het Oud-NederFrankisch – waarvan we overigens als zodanig nauwelijks overblijfselen heb-

70

 Het Stamboommodel

ben – is in één van z'n verschijningsvormen de belangrijkste historische basis
voor het huidige Nederlands, zoals het Oud-Hoog-Duits de historische grondslag van het hedendaagse Standaardduits is. Het Oud-Saksisch van zijn kant
ligt aan de historische basis van het Nederduits. Op dit moment is dat Nederduits niet meer dan een verzameling dialecten die nog in het noordelijke deel
van Duitsland gesproken worden, maar in de late Middeleeuwen was het Nederduits een belangrijke taal, niet in het minst doordat het de taal was van de
Duitse Hanzesteden.
Een bijzondere status binnen de West-Germaanse groep hebben het Afrikaans, dat een late afsplitsing van het Nederlands is, en het Jiddisch, dat in
oorsprong de in hoofdzaak op het Middel-Hoog-Duits gebaseerde, met Hebreeuwse en Slavische elementen vermengde taal van de Midden- en OostEuropese joden is.
Het

KELTISCH

bestaat nu nog slechts in de vorm van het Iers, het Schots

Gaelic, het Bretons, en het Welsh. Het Oud-Iers wordt teruggevonden in inscripties vanaf de 4de eeuw na Christus, maar lopende teksten zijn er pas
vanaf de 7de eeuw.
Het

ARMEENS

heeft zijn thuisbasis in Armenië en in Oost-Turkije. De vroeg-

ste geschreven teksten zijn christelijke geschriften uit de 5de eeuw.
Zoals het Anatolisch is het

TOCHAARS

uitgestorven. Het werd in het eerste

millennium van onze jaartelling gesproken in het noordelijke deel van Chinees
Turkestan. De overblijfselen waarover we beschikken (boeddhistische teksten
en commerciële documenten) dateren uit ongeveer de 7de eeuw.
De

SLAVISCHE

talen worden op grond van de onderlinge gelijkenis vaak sa-

men gegroepeerd met de Baltische talen; men spreekt dan van de Balto-Slavische talen. De huidige Slavische talen worden verdeeld in Oost-, West- en
Zuid-Slavisch. Tot het Oost-Slavisch behoren het Russisch, het Oekraïens en
het Wit-Russisch. West-Slavisch zijn o.a. het Pools, Tsjechisch en Slowaaks,
naast kleinere talen zoals het Sorbisch. Zuid-Slavisch zijn het Bulgaars, het
Macedonisch, het Sloveens, en het Servo-Kroatisch. De oudste teksten in het
Slavisch dateren uit de 9de eeuw; het zijn bijbelvertalingen in het Oudkerkslavisch (of "Oudbulgaars").
De thans nog levende

BALTISCHE

talen zijn het Lets en het Litouws, met

teksten vanaf de 14de eeuw. Ook van een derde, maar uitgestorven Baltische
taal, het Oudpruisisch, zijn een aantal teksten bekend.

71

 Historische Taalkunde

Het

ALBANEES

wordt gesproken in Albanië en enkele aangrenzende gebie-

den van Griekenland en het voormalige Joegoslavië. Oudere teksten zijn er
pas vanaf de 15de eeuw. Het Albanees staat in zijn huidige vorm vrij ver van
het Indo-europees af, o.a. omdat het zeer veel ontleend heeft uit het Latijn,
het Turks, het Grieks en de Slavische talen.
Het verspreidingsgebied van de Indo-europese talen en de stamboom zoals we die beschreven hebben zijn aangegeven op de bijgevoegde figuren.
Het is van belang daarbij op te merken dat de huidige verspreiding niet samenvalt met de historische situatie voor het oude Indo-europees: dat werd
gesproken in een "thuisland", vanwaaruit de verschillende Indo-europese
groepen zich verspreidden over het huidige gebied. Over de vraag waar het
thuisland gesitueerd dient te worden bestaat nog geen eensgezindheid, en
ook het precieze verloop van de migraties staat niet vast. Wel weten we met
grote zekerheid dat de huidige situatie niet in één keer tot stand is gekomen.
West-Europa, bijvoorbeeld, werd vanaf de 5de eeuw voor Christus door de
Kelten ingepalmd, die op hun beurt in het begin van onze jaartelling met de
Romeinen af te rekenen hadden: de Galliërs uit de geschiedenis van de Romeinse veroveringen waren Kelten. Later, vanaf de 4de eeuw na Christus,
werden de Romeinen zelf geconfronteerd met Germaanse volksverhuizingen
vanuit het noorden van het huidige Duitsland en het zuiden van Scandinavië.
Ook over de benaming Indo-europees is een opmerking noodzakelijk. De
oudere taalkunde sprak nl. van Indogermaans, maar die naam is ondertussen
opgegeven, omdat hij de suggestie wekt dat het Germaans een bijzondere
status heeft in het Indo-europese verband. Indo-europees wordt nu opgevat
als een benaming die verwijst naar de geografische verspreiding van de Indoeuropese talen, niet naar de taalgroepen zelf.
Ter afsluiting moet tenslotte nog op twee methodologisch belangrijke punten gewezen worden. Om te beginnen bemoeilijkt het feit dat de onderscheiden talen een zeer uiteenlopende schriftelijke overlevering hebben, de historische vergelijking: de oudste teksten van de ene taalgroep kunnen duizend of
meer jaar jonger zijn dan de oudste teksten van de andere taalgroep. De familiegelijkenis die we proberen vast te stellen, krijgt zo een lichtjes problematisch
tintje: het is alsof we op basis van uiterlijke kenmerken de verwantschap moeten bepalen van een kleuter, een jonge vrouw, en een oude man uit verschillende takken van dezelfde familie.

72

 Het Stamboommodel

ANATOLISCH
GRIEKS
IRAANS

+ Hittitisch
Nieuw-Grieks
Pasjto

+ Avestisch

INDISCH

+ Oud-Indisch / Sanskriet

ITALISCH

+ Oskisch
+ Umbrisch
+ Latijn

GERMAANS

Noord-Germaans

West-Germaans

+ Oost-Germaans
KELTISCH

ARMEENS
TOCHAARS
BALTISCH
SLAVISCH

Oost-Slavisch
West-Slavisch

Zuid-Slavisch

ALBANEES

Farsi
Koerdisch
Ossetisch
Hindi / Urdu
Singalees
Romani
Frans
Portugees
Italiaans
Spaans
Catalaans
Roemeens
Sardisch
Reto-Romaans
Deens
Noors
Zweeds
IJslands
Faeröers
Duits
Nederlands
Fries
Engels
Afrikaans
+ Gotisch
Iers
Schots Gaelic
Welsh
Bretons
Armeens
+ Tochaars A
+ Tochaars B
Lets
Litouws
+ Oud-Pruisisch
Russisch
Oekraïens
Wit-Russisch
Pools
Tsjechisch
Slovaaks
Sorbisch
Bulgaars
Macedonisch
Sloveens
Servo-Kroatisch
Albanees

Figuur 7.1
De stamboom van de Indo-europese talen

73

 Historische Taalkunde

Figuur 7.2
De geografische verspreiding van de Indo-europese talen

74

 Het Stamboommodel

Verder moeten we goed beseffen dat het stamboommodel van taalontwikkeling een aantal specifieke hypotheses inhoudt over de manier waarop talen
zich in historisch opzicht tot elkaar kunnen verhouden. Een eerste hypothese
is dat talen alleen in genetisch opzicht historische verwantschapsrelaties vertonen:

NIET-GENETISCHE RELATIES

zijn in het model niet terug te vinden. Toch

kunnen zulke niet-genetische relaties reëel zijn: als het moderne Nederlands
het woord nasigoreng ontleent aan het Maleis, dan ondergaat het een invloed
van een genealogisch niet verwante taal.
Een tweede hypothese houdt in dat alleen tijdsrelaties een rol spelen in
taalontwikkelingen:

RUIMTELIJKE FACTOREN

zijn in het model niet terug te vin-

den, of alleen zijdelings, wanneer men aanneemt dat zustertalen ieder een
aparte positie in de ruimte innemen. Dat laatste wordt natuurlijk wel gesuggereerd door de geschiedenis van de Indo-europese talen: de linguïstische differentiatie gaat gepaard met omzwervingen van volksstammen die zich van het
Indo-europese moederland verwijderen. Tegelijkertijd kunnen die omzwervingen echter ook voor een gelijktijdige ruimtelijke aanwezigheid zorgen: we hebben er bijvoorbeeld daarnet op gewezen dat de Romeinen en later de Germanen grondgebied binnendringen dat in eerste instantie Keltisch is. Men kan
zich dan afvragen of die geografische contactsituaties geen invloed zullen
hebben op de taalgeschiedenis; in ieder geval is het nodig om het geografische aspect van de ontwikkelingen nader te onderzoeken.
Een derde hypothese die impliciet in het stamboommodel aanwezig is,
houdt in dat de historische relaties binnen een taalfamilie alleen de richting
uitgaan van een grotere divergentie: talen splitsen zich af hun onmiddellijke
voorgangers, en de stamboom wordt naar onder toe alleen maar breder. Maar
CONVERGERENDE ONTWIKKELINGEN

lijken niet uitgesloten: standaardiseringspro-

cessen waarbij standaardtalen zich boven een aantal dialecten komen plaatsen, en eventueel ook die dialecten mettertijd verdringen, zijn niet ongebruikelijk.
We moeten concluderen, kortom, dat het stamboommodel een aantal impliciete beperkingen inhoudt die niet met de werkelijkheid stroken. Het zal dan
ook nodig zijn dieper in te gaan op de factoren die door het stamboommodel
niet adequaat worden behandeld. Dat doen we in hoofdstukken 15 tot 18.

75

 Historische Taalkunde

Opgaven bij Hoofdstuk 7
1) De ontdekking van het Hittitisch was belangrijk voor de historische taalkunde omdat:
a) het de grootste materiaalverzameling opleverde voor de groep van de Anatolische talen
b) het de oudste overblijfselen opleverde van een Indo-Europese taal
c) het materiaal opleverde dat op vele punten de juistheid van de voorgestelde
reconstructie van het Indo-Europees bevestigde
d) a én b én c
2) In de onderstaande rijtjes zijn de talen slechts in één geval correct gerangschikt van oud naar jong wat betreft de overgeleverde fragmenten. Welk?
a) Lineair B, Hittitisch, Vedisch, Gotisch, Engels, Afrikaans
b) Hittitisch, Lineair B, Urdu, Vedisch, Oudijslands, Nederlands
c) Avestisch, Raethoromaans,Latijn,Gotisch, Oudnoors,Nederlands, Afrikaans
d) Hittitisch, Sanskriet, Latijn, Gotisch, Oudijslands, Romani
3) Welke van de volgende talen behoort niet tot de Germaanse talen?
a) Jiddisch
b) Iers
c) Gotisch
d) Afrikaans
4) In welk rijtje zijn de talen niet allemaal even nauw met elkaar verwant als in
de andere rijtjes?
a) Faeroërs, Engels, Fries, Duits, Nederlands
b) Bulgaars, Sloveens, Servokroatisch, Macedonisch
c) Raethoromaans, Spaans, Sardisch, Catalaans, Roemeens
d) Pools, Sorbisch, Tjechisch, Slovaaks
5) Welke uitspraak klopt niet?
a) Het Stamboommodel houdt impliciete beperkingen in die niet met de werkelijkheid overeenstemmen
b) In het Stamboommodel zijn alleen niet-genetische relaties tussen talen terug te vinden
c) Het Stamboommodel lijkt de mogelijkheid van convergerende ontwikkelingen tussen talen uit te sluiten
d) Ruimtelijke factoren in de verwantschap tussen talen zijn in het Stamboommodel niet rechtstreeks terug te vinden

76

 8

KLANKWETTEN EN UITZONDERINGEN
In hoofdstuk 6 zagen we dat het onderzoek naar de taalgeschiedenis een wetenschappelijke fase intrad toen het zich ging concentreren op algemene ontwikkelingen tussen historisch verwante talen, in plaats van op individuele lexicale etymologieën. Dat streven naar generalisatie werd belichaamd door het
concept van de klankwet, die algemene verschuivingen van moedertalen naar
dochtertalen beschrijft. Maar zijn klankwetten echt wel zo algemeen als volgens de methodologische uitgangspunten van de historische taalkunde gewenst is? In dit hoofdstuk laten we de twee kanten van de medaille zien. Enerzijds wijzen we, aan de hand van de zogenaamde wet van Verner, op één van
de grote successen van het historisch-taalkundige zoeken naar algemene ontwikkelingstendenzen. Anderzijds wijzen we op een aantal factoren die de regelmaat van de klankwettige relaties kunnen verstoren.
De ontwikkeling van Indo-europese stemloze occlusieven naar Oer-Germaanse stemloze fricatieven is niet de enige systematische ontwikkeling
waardoor de Germaanse talen zich in Indo-europees verband een eigen positie verwerven. Beperken we de beschrijving tot de belangrijkste consonanten,
dan zijn alvast nog twee andere verschuivingen te melden: Indo-europese
niet-geaspireerde stemhebbende occlusieven worden Oer-Germaanse stemloze occlusieven, en Indo-europese geaspireerde stemhebbende occlusieven
worden Oer-Germaanse stemhebbende fricatieven of occlusieven. Voorbeelden van deze ontwikkelingen worden in figuur 8.1 gegeven; beknoptheidshalve zijn de voorbeelden beperkt tot Latijn of Oudindisch en Gotisch.
Ter verduidelijking bij figuur 8.1: het geaspireerde karakter van de tweede
reeks Indo-europese klanken wordt traditioneel weergegeven door een h na
het teken voor de occlusief. De reflexen van de Indo-europese geaspireerde
occlusieven in de geattesteerde Germaanse talen kunnen zowel occlusieven
als fricatieven zijn, afhankelijk van de plaats waar ze zich bevinden. (Voor het
Gotisch neemt men bijvoorbeeld aan dat het in anlaut om occlusieven gaat,
intervocalisch om fricatieven.) De traditionele voorstellingswijze – waaraan we
ons verder zullen houden – is dan dat de aspiratie van het Indo-europees in

77

 Historische Taalkunde

het Oer-Germaans tot een fricatieve uitspraak geleid heeft, maar dat deze
fricatieven al snel weer aan een tendens tot occlusie onderhevig waren.

LATIJN

GOTISCH

IE *b

turba "troep" [turba]

þaurp "veld" [Tçrp]

IE *d

decem "tien" [dEkEm]

taihun "tien" [tEXun]

IE *g

iugum "juk" [jugum]

juk "juk" [juk]

OUDINDISCH

GOTISCH

IE *bh

bhara#mi "ik draag" [bHara.mi]

bairan "dragen" [bErAn]

IE *dh

vidhava# "weduwe" [vidHava.]

widuwo "weduwe" [wIDuwo]

IE *gh

stighno#ti "stijgt" [stigHnoti]

steigan "stijgen" [stiFAn]

Figuur 8.1
De ontwikkeling van de Indo-europese
stemhebbende occlusieven
De klankwetten die de overgang van de Indo-europese consonanten naar
het Oer-Germaans beregelen staan bekend als de

WET VAN GRIMM,

zo ge-

noemd naar Jakob Grimm (1785-1863), die de ontwikkelingen in 1822 beschreef. De ontwikkeling van de klanken zelf staat ook bekend als de Germaanse klankverschuiving (of ook wel als de "eerste" klankverschuiving, omdat er binnen de Germaanse talen nog een tweede klankverschuiving optreedt, die voor de eigen positie van het Oud-Hoog-Duits zorgt; daarover volgt
meer in hoofdstuk 17.) Overigens was Grimm niet de eerste om het systematische verband tussen de Germaanse talen en de overige Indo-europese talen
in deze vorm te beschrijven: die eer komt in feite de Deen Rasmus Rask
(1787-1832) toe, die in 1811 een historische grammatica van het IJslands
publiceerde waarin hij de Germaanse klankverschuiving "ontdekte".
Het beeld van de ontwikkeling van de Indo-europese occlusieven is hiermee nog niet volledig, want er bestaan blijkbaar twee reeksen van uitzonderingen op de regel voor de ontwikkeling van de stemloze occlusieven. Een eerste
reeks betreft correspondenties als Latijn spuo / Gotisch speiwan "spuwen",
Latijn stare / Gotisch standan "staan", Latijn piscis, Gotisch fisks "vis". De Indo-europese p, t, k die we nog rechtstreeks in het Latijn terugvinden, blijken
hier ook in de Germaanse vormen behouden te zijn. Duidelijk blijkt het hier om

78

 Klankwetten en Uitzonderingen

een positionele variatie te gaan: na s treedt de normale verschuiving naar een
fricatief niet op. Betrekken we daarbij nog een paar als Latijn octo / Gotisch
ahtau [aXtç.] "acht", dan kan de betreffende conditie veralgemeend worden:
de verschuiving van stemloze occlusief naar stemloze fricatief treedt niet op
na stemloze fricatief.
De tweede reeks van uitzonderingen heeft in de geschiedenis van de historische taalkunde een grote rol gespeeld, omdat het belang van het zoeken
naar regelmaat er door bevestigd werd. Vergelijkt men het paar Latijn pater /
Gotisch fadar [faDar] met het paar Latijn frater / Gotische broþar [bro.Tar], dan
staat de comparatieve methode voor een ernstig probleem: hoe kun je verklaren dat de Indo-europese t, die in de Latijnse vormen behouden is gebleven,
in het Gotisch nu eens als een stemhebbende, en dan weer als een stemloze
fricatief terug te vinden is – en dat nog wel in twee posities die elkaars precieze evenbeeld lijken? Het zou bijvoorbeeld niet opgaan te stellen dat de Gotische stemloze fricatief in intervocalische positie stemhebbend wordt, want dat
zou dan natuurlijk ook voor broþar moeten gelden. Als voorbeelden als fadar
op een accidentele, sporadische manier optreden, dan is de wet van Grimm
helemaal geen wet, maar alleen maar een statistische tendens.
De oplossing werd in 1875 geformuleerd door de Deense linguïst Karl Verner (1846-1896). Hij liet zien dat het in de genoemde gevallen om niet meer
dan schijnuitzonderingen ging, of althans, dat een toevoeging aan de wet van
Grimm de uitzonderingen op een systematische manier kon wegwerken. Hij
formuleerde de regel (sindsdien bekend als de

WET VAN VERNER)

dat de Oer-

Germaanse stemloze fricatieven (met inbegrip van s) stemhebbende fricatieven worden wanneer het Indo-europese woordaccent niet op de onmiddellijk
voorafgaande klinker viel; aan het woordbegin is de wet van Verner niet van
toepassing. Cruciaal hierbij is informatie over het vermoedelijke woordaccent
in de Indo-europese prototaal. Die gegevens haalt men uit het Sanskriet en
het Grieks, waarin ook in oude teksten accenttekens worden geschreven. Systematisch krijgt men dan o.a. de opposities die in figuur 8.2 zijn opgenomen.
In de Gotische vormen fadar en broþar contrasteert de stemhebbende fricatief
van fadar met de stemloze van broþar. In sibun moeten we de b lezen als een
stemhebbende bilabiale of labiodentale fricatief; de vorm faihu geeft de stemloze f als reflex van dezelfde Indo-europese p, maar dan in anlaut, een positie
waarin de wet van Verner niet van toepassing is.

79

 Historische Taalkunde

zonder voorafgaande
accentuering

met voorafgaande
accentuering

IE

*p´ter

*septm8

*bhrater

*peku

LATIJN

pater
[patEr]

septem
[sEptEm]

frater
[fratEr]

pecu
[pEku]

OUDINDISCH

pita#
[pita.]

sapta
[sapta]

bhra#tar#
[bHra.ta.r]

pašu
[paSu]

GOTISCH

fadar
[faDar]

sibun
[sivun]

broþar
[broTar]

faihu
[fEXu]

NEDERLANDS

vader

zeven

broeder

vee

Figuur 8.2
Voorbeelden van de wet van Verner
De Germaanse klankverschuiving kan nu schematisch worden samengevat als in figuur 8.3 (althans wat betreft de meest courante consonanten).
IE bh dh gh

IE p t k

[volgens wet
van Verner]
OGM v δ F

IE b d g

[na stemloze
fricatief]

OGM f T X

OGM p t k

Figuur 8.3
De Germaanse klankverschuiving
Het succes van de wet van Verner bij het wegwerken van de schijnbare
uitzonderingen op de wet van Grimm leidde tot een scherpe formulering van
het principe van de regelmaat als basis bij het opstellen van klankwetten. De
Junggrammatiker (of Neogrammatici), een groep voornamelijk in Leipzig gesitueerde historisch taalkundigen uit het laatste kwart van de 19de eeuw, verkondigden de "uitzonderingsloosheid" (Ausnahmslosigkeit) van de klankwetten. Waar de generatie van Rask, Bopp en Grimm de klankontwikkelingen nog
in hoge mate zagen als statistische tendensen die een marge voor uitzonderingen lieten, leggen de Neogrammatici de klemtoon op de regelmaat waarmee klankwetten werken. Wat uitzonderingen lijken kan (zoals bij de wet van
Verner) bij een nauwkeuriger formulering van de condities waaronder de

80

 Klankwetten en Uitzonderingen

klankwetten werken, in de wetten zelf worden opgenomen. De Neogrammatische visie op taalontwikkeling is in theoretische vorm terug te vinden in het
bekende Prinzipien der Sprachgeschichte (1880) van Hermann Paul (18461921). De comparatieve grammatica van het Indo-europees zoals de Junggrammatiker die beoefende, is vastgelegd in de monumentale Grundriß der
indogermanischen Sprachen van Karl Brugmann (1849-1919) en Berthold
Delbrück (1842-1922).
Men zou kunnen menen dat met dit Neogrammatische model van regelmatige klankveranderingen het wetenschappelijke beeld van taalveranderingsprocessen rond is. Er is echter een groot aantal factoren die voor verstoringen van de klankwettige ontwikkelingen kunnen zorgen. In het volgende
overzicht worden vier van dergelijke factoren vermeld; de conclusie moet telkens zijn dat de historische taalkunde een systematisch onderzoek aan de
betrokken factoren zal moeten wijden. Dat zullen we ook zelf doen in de volgende hoofdstukken; aan het einde van dit hoofdstuk wordt het pad uitgetekend dat we daarbij in de volgende hoofdstukken zullen volgen.
Een eerste factor omvat

NIET-GENETISCHE RELATIES TUSSEN TALEN.

In de

voorbeelden die we tot nu toe gezien hebben van historische relaties tussen
talen, was telkens sprake van "genealogische" relaties: de ene taal is in de
stamboom de moeder, dochter, nicht van de andere. Maar talen kunnen ook
een historische relatie met elkaar onderhouden zonder dat ze genetisch met
elkaar verwant zijn. Dat blijkt op een eenvoudige manier bij ontleningen: het
Nederlands heeft aan het niet verwante Arabisch woorden als atlas, katoen en
alcohol ontleend. Ontleningen uit genetisch wel verwante talen kunnen voor
doorbrekingen van de klankwettige correspondenties zorgen. Normalerwijze
geldt dat een Latijnse p overeenstemt met een Nederlandse v: pater/vader;
dat heeft uiteraard alles met de Germaanse klankverschuiving te maken. Maar
wanneer het Nederlands het woord pater zelf, in de religieuze betekenis, aan
het Latijn ontleent, gaat de klankwettige relatie niet meer op.
Een tweede factor betreft

INCIDENTELE KLANKONTWIKKELINGEN;

dat zijn dus

klankontwikkelingen die niet in de vorm van klankwetten kunnen worden geformuleerd, omdat ze niet algemeen van toepassing zijn op hun potentiële
toepassingsterrein. Een voorbeeld is het Indo-europese telwoord "vijf". Dat
wordt gereconstrueerd als *penkwe; geattesteerde vormen zijn o.m. Latijn
quinque, Grieks pente, Gotisch fimf, Avestisch panc&a [pantSa], Litouws penki.
De overeenkomst tussen de Germaanse f en de gereconstrueerde *p is klank-

81

 Historische Taalkunde

wettig, maar wat doen we met de Germaanse f aan het woordeinde? En de
qu- [kW] aan het begin van de Latijnse vorm? We weten immers van eerdere
voorbeelden (zoals pater) dat een Indo-europese p in het Latijn als p terug te
vinden is. In deze gevallen kan een incidentele assimilatie ter verklaring ingeroepen worden: klanken binnen een woord beïnvloeden elkaar. In het Gotische/Germaanse voorbeeld oefent de labiale klank een invloed uit op de velare: als we aannemen dat de Indo-europese kW eerst onder invloed van de p
zelf labiaal geworden is, kunnen de twee f-en in het Gotische woord verklaard
worden. In het Latijn gaat de assimilatorische invloed dan weer in omgekeerde
richting: de oorspronkelijke p wordt kw. Ook het Griekse woord pente vertoont
de invloed van een gelijkschakeling tussen klanken: omdat de dentale articulatiepositie zich tussen de labiale en de velare in bevindt, is de t verklaarbaar
als een gedeeltelijke aanpassing van de velaar aan de labiaal.
Een derde factor betreft

STRUCTURELE REORGANISATIES

binnen een reeks

systematisch samenhangende taalvormen (zoals een flexioneel paradigma,
d.w.z. het geheel van de verbuigings- of vervoegingsvormen van een woord).
Een voorbeeld is de wegwerking van de zogenaamde "grammatische wisseling" bij een werkwoord als kiezen. We analyseren de ontwikkeling in drie
stappen.
- Grammatische wisseling is een afwisseling van stemloze en stemhebbende consonanten die teruggaat op de werking van de wet van Verner onder morfologisch bepaalde condities. Zo valt het woordaccent in
de verledentijdsvorm van de sterke werkwoorden in de oudere Germaanse talen op de uitgang; de laatste consonant van de stam van het
woord komt dan ook voor toepassing van de wet van Verner in aanmerking. Dat zien we bijvoorbeeld bij de afwisseling in de labiale consonanten van Gotisch þarf "ik heb nodig" tegenover þaurbum [Torvum]"wij hebben nodig". (We vertalen hier niet met "ik had / wij hadden
nodig" omdat þarf behoort tot de zogenaamde preteritopresentia: dat is
een kleine klasse van werkwoorden met een verledentijdsvorm maar
een betekenis in de tegenwoordige tijd.)
- Grammatische wisseling komt in het Nederlands nog voor in de s/r-afwisseling in bijvoorbeeld ik was / wij waren. (Ook de s was immers onderworpen aan de wet van Verner.) Dat hier een r optreedt in plaats
van een z, heeft te maken met een ontwikkeling in het West-

82

 Klankwetten en Uitzonderingen

Germaanse voorstadium van het Nederlands, waarbij z klankwettig r
werd. Die ontwikkeling noemen we rotacisme.
- Normalerwijze zouden we bij kiezen dezelfde grammatische wisseling
van s en r moeten aantreffen die bij was/waren te vinden is:
koos/koren. De eenheid binnen de vervoegingsvormen van kiezen
wordt echter hersteld door in de meervoudsvorm van de verleden tijd
een z te gebruiken. Er vindt m.a.w. een reorganisatie plaats binnen het
vervoegingsparadigma, waarbij een vormelijk onderscheid (dat tussen
s en r) wordt weggewerkt; dit type reorganisatie noemen we analogische gelijkmaking (zie hoofdstuk 10). Die reorganisatie (en dat is het
belangrijkste op dit punt) zorgt voor een inbreuk op de klankwetten: in
plaats van de klankwettige r vinden we een analogische z. Op te merken valt dat een relict van de grammatische wisseling nog terug te vinden is in het adjectief uitverkoren. En in het werkwoord vriezen zien we
dat de gelijkschakeling niet gaat in de richting van s/z, maar in de richting van r : vroor/gevroren.
Een vierde en laatste factor die nadere beschouwing verdient is de invloed
van de

SEMANTIEK

op de ontwikkelingen. Semantische factoren kunnen voor

een doorbreking van de klankwetten zorgen bij expressieve woordvormen:
woorden met een iconische waarde, zoals koekoek, ondergaan niet noodzakelijk de klankwettige ontwikkelingen. Naast het Nederlandse koekoek komen
in andere Indo-europese talen o.a. voor: Latijn cuculus, Grieks kokkux, Bulgaars kukavica, Oudindisch ko#kila – van de werking van de Germaanse
klankverschuiving is dus niet veel te merken.
Semantische factoren spelen, behalve bij expressiviteit, nog op een andere manier een rol in het taalhistorische, reconstructieve onderzoek. De speculatieve etymologie leed, zoals we hebben gezien, aan een gebrek aan restricties op wat als een toegelaten reconstructie werd beschouwd. De wetenschappelijke taalgeschiedenis legde, in contrast daarmee, de klemtoon op het
belang van niet-willekeurige ontwikkelingen, ontwikkelingen die aan algemene
patronen (zoals klankwetten) voldoen. Restricties zijn echter niet alleen nodig
aan de formele kant van de etymologische werkzaamheid, maar ook aan de
semantische kant. We illustreren dat met een uitgewerkt voorbeeld.
In veel Germaanse talen vertonen de woorden voor de begrippen "beuk"
en "boek" (of daarmee samenhangende begrippen zoals "letter" en "brief")
systematisch formele overeenkomsten, zoals dat ook in het Nederlands het

83

 Historische Taalkunde

geval is; voorbeelden vindt men in figuur 8.4. Dat het daarbij effectief gaat om
historisch verwante vormen moet ook via een semantische analyse hard gemaakt worden: naarmate de verschuivingen die nodig zijn om de identiteit van
mogelijk verwante woorden te verklaren, frequenter voorkomen, wordt de
identificatie plausibeler. In het voorbeeld is de sprong van "boek" naar "beuk"
in een drietal stappen te nemen: boom > houtsoort > daaruit vervaardigd
schrijfmateriaal > schriftelijk gecommuniceerde tekst (ook als de drager niet
langer hout is maar een ander materiaal, zoals papier). Voor ieder van die
stappen moet ondersteuning gezocht worden bij vergelijkbare ontwikkelingen
bij verwante woorden of in andere talen.
"beuk"

"geschrift"

OUDHOOGDUITS

buohha

buoh "boek, ambtelijk stuk"

ANGELSAKSISCH

bo#c-tre#ow

bo#c "boek"

OUD-NOORS

bo#k

bo#k "boek, schrijfplankje"

OUD-SAKSISCH

bo#k

bo#k "boek, schrijfplankje"

GOTISCH

–––

boka "letter", bokos "brief,
boek, geschrift"
Figuur 8.4

"Beuk" en "boek" in de oudere Germaanse talen
Zo is de eerste stap uitermate plausibel: de naam van vrijwel alle bomen is
in het Nederlands meteen ook de naam van de bijbehorende houtsoort. Voor
de tweede en de derde stap valt te wijzen op andere voorbeelden waarbij
plantaardige stoffen de naam leveren voor de materiële dragers van geschreven teksten, en vervolgens vaak ook voor de geschriften zelf. Papier is in het
Nederlands terecht gekomen via het Latijnse papyrus, dat zelf waarschijnlijk
uit het Koptisch komt, en dat oorspronkelijk "riet" betekent. Kaart komt van het
Latijn charta, dat etymologisch een papyrusblad aanduidt. Bijbel komt via het
Latijn biblia van Grieks biblion, dat uit de Semitische talen ontleend is en oorspronkelijk "papyrusbast" betekende. We zouden nog andere voorbeelden
kunnen opsommen, zoals de Latijnse termen liber (oorspronkelijk "de bast
onder de boomschors", vervolgens "geschrift, boek") en codex (in oorsprong
"boomstam", daarna "met was overtrokken houten plankje waarop geschreven
werd"), maar belangrijker is dat de gesignaleerde verschuivingen ook op een

84

 Klankwetten en Uitzonderingen

nog abstracter niveau aansluiten bij algemene betekenisontwikkelingstendenzen, die m.n. ook buiten het besproken terrein een rol spelen.
Zo is de overgang van een materiaalsoort naar een daaruit vervaardigd
voorwerp een klassiek voorbeeld van het verschijnsel dat men metonymie
noemt, en waarbij een zaak of persoon naar een daarmee in de werkelijkheid
verbonden kenmerk, zaak etc. wordt genoemd (zie daarover hoofdstuk 14).
De overgang van teksten in hout gegrift naar teksten op papier vindt men dan
weer terug in andere gevallen waarbij een functionele overeenkomst een betekenisverschuiving motiveert. (Een pen is niet langer, in overeenstemming met
de etymologie van het woord, een pluim of een veer van een vogel, maar een
voorwerp dat nu dezelfde functie heeft als de ganzenveren van weleer.) Het
basismechanisme hier is dat van de gelijkenis, terwijl het bij metonymie dat
van de verbondenheid is.
We concluderen dat het ook op het vlak van het diachrone betekenisonderzoek van belang is te zoeken naar algemene mechanismen van betekenisverandering, die specifieke veronderstelde verschuivingen aannemelijk kunnen maken. Tegelijkertijd zien we echter dat op het semantische terrein nog
een bijkomend methodologisch principe aan het werk is. De gesignaleerde
ontwikkelingen worden immers pas echt plausibel op grond van onze geschiedkundige en archeologische kennis over de schrijfgewoonten in de oudheid. Wat we in de betekenisontwikkelingen opmerken komt overeen met wat
we weten over de oude schrijfgewoonten. Woordgeschiedenis is m.a.w. (en
anders dan bij klankgeschiedenis) niet te scheiden van onze kennis van de
zaakgeschiedenis. Dat principe is in de loop van de geschiedenis van de taalkunde expliciet geformuleerd door de Wörter und Sachen-richting, een onderzoeksstroming die zo genoemd werd naar het door Rudolf Meringer in 1909
gestichte tijdschrift.
De taalveranderingsmechanismen waarvan het belang hier beknopt wordt
aangeduid, worden in de volgende hoofdstukken uitvoeriger behandeld. In een
eerste reeks hoofdstukken worden mechanismen behandeld die taalveranderingsprocessen vanuit een "microperspectief" bekijken, d.w.z. die nagaan welke veranderingen zich kunnen voordoen m.b.t. de verschillende onderdelen
van de taalstructuur. Achtereenvolgens komen dan aan bod: veranderingen in
de klankvorm, veranderingen in de morfologie, veranderingen in de syntaxis,
veranderingen in de woordenschat, en betekenisveranderingen. In een tweede reeks hoofdstukken wordt taalverandering vanuit een "macroperspectief"

85

 Historische Taalkunde

beschouwd: niet de veranderingen in specifieke onderdelen van de structuur
van één bepaalde taal, maar veranderingen in de verhoudingen tussen talen
staan dan centraal. We zullen dan, in aansluiting bij het belang van ontleningsprocessen dat daarnet werd aangetoond, laten zien hoe talen elkaar
anders dan door genetische verwantschap kunnen beïnvloeden.
Op dit punt kunnen we alvast besluiten dat de Ausnahmslosigkeit van de
klankwetten niet letterlijk mag worden genomen: ook de Junggrammatiker zelf
lieten overigens ruimte voor de invloed van factoren als analogie en ontlening.
Het principe van de Ausnahmslosigkeit is uiteindelijk op twee manieren te interpreteren.
Enerzijds is het een empirische hypothese over klankveranderingen: behoudens een beperkt aantal uitzonderingstypes worden klankveranderingen
geacht te werken in alle woorden tegelijk die voldoen aan de condities die in
de klankwet opgenomen zijn. Op die hypothese zullen we later nog moeten terugkomen.
Anderzijds kan het principe van de uitzonderingsloosheid gezien worden
als een (misschien wat gechargeerde) formulering van de twee methodologische basisprincipes van de wetenschappelijke historische taalkunde. Het eerste is dat uitzonderingen op algemene tendensen een plausibele verklaring
moeten krijgen: toevallige ontwikkelingen mogen niet zomaar aangenomen
worden. Het tweede is dat algemenere verklaringen te prefereren zijn boven
specifiekere verklaringen: als een verschijnsel op algemene gronden kan worden verklaard, hoeven geen verklaringsgronden met een beperkter bereik
ingeroepen te worden. Beide principes samen laten zien dat de historische
taalkunde op zoek is naar algemene verklaringen; we zullen later nog zien dat
iets vergelijkbaars ook van de synchrone taalkunde kan worden gezegd. Ook
los van de empirische correctheid van het Neogrammatische standpunt is
alvast de heuristische, epistemologische interpretatie van hun benadering van
blijvende waarde voor de diachrone linguïstiek.

86

 Klankwetten en Uitzonderingen

Opgaven bij Hoofdstuk 8
1) Welke van de onderstaande ontwikkelingen is niet in overeenstemming met
de Wet van Grimm?
a) IE *d > OG *t
b) IE *bh > OG *b
c) IE *t > OG *T
d) IE *p > OG *v
2) Welke uitspraak klopt niet?
a) De eerste Germaanse klankverschuiving wordt beschreven in de Wet van
Grimm
b) De tweede Germaanse klankverschuiving wordt beschreven in de Wet van
Verner
c) De eerste Germaanse klankverschuiving werd ontdekt door Rasmus Rask
d) De tweede Germaanse klankverschuiving heeft te maken met de overgang
van OG naar Oudhoogduits
3) Welke van de onderstaande formuleringen geeft de Wet van Verner correct
weer?
a) De IE stemloze occlusieven blijven behouden na stemloze spiranten
b) Behalve aan het woordbegin, worden OG stemloze fricatieven stemhebbend als het woordaccent in het IE niet op de onmiddellijk voorafgaande klinker valt
c) Behalve aan het woordbegin, worden OG stemloze fricatieven stemhebbend als het woordaccent in het IE op de onmiddellijk voorafgaande klinker
valt
d) Behalve aan het woordbegin, worden OG stemhebbende fricatieven stemloos als het woordaccent in het IE niet op de onmiddellijk voorafgaande klinker
valt
4) In welk van de volgende rijtjes hoort één element niet in het rijtje thuis?
a) Paul, Junggrammatiker, Ausnahmslosigkeit, Bopp
b) Prinzipien der Sprachgeschichte, Grundriss der indogermanischen Sprachen, Neogrammatici, Paul, Delbrück
c) Leipzig, Ausnahmslosigkeit, Junggrammatiker
d) Brugmann, Delbrück, Paul
5) De afwisseling s-r in ik was/wij waren is te verklaren door:
a) rotacisme
b) de Wet van Verner
c) structurele reorganisatie
d) a én b samen
6) In welke van de onderstaande gevallen is de doorbreking van de klankwettige correspondenties een gevolg van ontlening uit de genetisch verwante
taal?
a) Ned. 'kelder' naast Lat. 'cellarium'
b) Ned. 'koekoek' naast Lat. 'cuculus'
c) Ned. 'vijf' naast Lat. 'quinque'

87

 Historische Taalkunde

d) a én b
7) Het verschijnsel 'metonymie' wordt geïllustreerd door:
a) het gebruik van het woord 'glas' in de volgende zin: 'We drinken nog een
glas'
b) De etymologische verwantschap tussen de Nederlandse woorden 'boek' en
'beuk'
c) De etymologie van het woord 'papier'
d) a én b én c
8) 'Wörter und Sachen' is:
a) een taalkundig tijdschrift uit het begin van de 19de eeuw
b) het door R. Meringer gestichte tijdschrift dat als eerste de aandacht trok op
de factoren die klankwettige ontwikkelingen kunnen verstoren
c) een onderzoeksstroming die stelde dat woordgeschiedenis niet gescheiden
van zaakgeschiedenis kan worden bestudeerd
d) a én b én c

88

 9

KLANKVERANDERING
Bij de classificatie van klankveranderingen zijn drie theoretische distincties in
de gaten te houden. In de eerste plaats is er het onderscheid tussen
WETMATIGE

VRIJE

en

klankveranderingen. Wetmatige klankveranderingen zijn van het

type dat we bij de introductie van de reconstructieve methodologie hebben
leren kennen: in principe geldt de overgang van Indo-europees p naar OerGermaans f voor alle gevallen die ervoor in aanmerking komen (rekening houdend, natuurlijk, met additionele condities zoals die bijvoorbeeld in de wet van
Verner zijn vastgelegd). Wetmatige klankveranderingen zijn, kortom, veranderingen die in een klankwet kunnen worden vastgelegd. Vrije veranderingen,
aan de andere kant, treden op een sporadische manier op, in slechts een aantal van de woorden die er in principe voor in aanmerking komen. Een voorbeeld hiervan is de omwisseling van consonanten die je in sommige dialecten
wel tegenkomt bij een woord als hesp, wat dan heps wordt. Strikt genomen
zou zo'n omwisseling van s en p aan het woordeinde en na een klinker ook
kunnen voorkomen bij rasp, maar de vorm raps zal men niet gauw aantreffen.
Een tweede onderscheid is dat tussen

GECONDITIONEERDE

en

SPONTANE

veranderingen. Spontane veranderingen zijn niet-geconditioneerd: bij de beschrijving van de wijzigingen hoeft niet verwezen te worden naar een beperkende conditie. De overgang van de Indo-europese stemhebbende occlusieven tot stemloze occlusieven in het Oer-Germaans is bijvoorbeeld zo'n nietgeconditioneerde verandering: in de beschrijving ervan hoef je niet te verwijzen naar specifieke fonetische of andere omgevingen waartoe de verandering
beperkt blijft. De wet van Verner is dan natuurlijk wel een geconditioneerde
verandering: ze zegt dat de Indo-europese stemloze occlusieven OerGermaanse stemloze fricatieven worden, behalve wanneer het woordaccent
niet op de onmiddellijk voorafgaande klinker valt.
Een derde terminologisch paar maakt het onderscheid tussen
en

FONOLOGISCHE

FONETISCHE

veranderingen. Dit onderscheid is een eenvoudige extrapo-

latie van het onderscheid tussen fonetiek en fonologie zelf. Fonologische veranderingen betreffen de foneeminventaris van een taal, of eventueel de fonologische regels die in die taal werken. Fonetische veranderingen betreffen de

89

 Taalverandering in Microperspectief

klankinventaris van de taal, los van de vraag of de klanken in kwestie fonemische status hebben. Zo zullen bepaalde geconditioneerde klankvariaties vanuit fonologisch oogpunt geen structurele consequenties hebben, omdat ze het
automatische, wetmatige gevolg zijn van de aanwezigheid van conditionerende factoren. Wel kan men in zo'n gevallen zeggen dat de geconditioneerde
verandering nieuwe allofonen introduceert.
Een volgende stap in de ontwikkeling kan de

FONOLOGIZATIE

van de allofo-

nen zijn: die krijgen dan een fonemische status doordat de conditionerende
factoren verdwijnen. Een voorbeeld daarvan is te vinden bij het Nederlandse
doublet vallen/vellen. Beide woorden zijn historisch verwant: vellen is in oorsprong een causatiefafleiding van vallen. (Causatieven zijn werkwoorden die
uitdrukken dat een bepaalde handeling, een bepaald proces of een bepaalde
toestand door iets veroorzaakt wordt: vellen is in die zin "doen vallen, veroorzaken dat iets valt".) Causatiefafleidingen kunnen in de oudere Germaanse talen op regelmatige wijze gevormd worden met een jan-achtervoegsel. Voor
het West-Germaans (het gemeenschappelijke voorstadium van Engels, Fries,
Duits en Nederlands) kunnen we zo een onderscheid maken tussen *fallan,
dat met ons vallen overeenstemt, en het daarvan afgeleide causatieve werkwoord *falljan "doen vallen". In die West-Germaanse periode situeren we ook
de zogenaamde i/j-umlaut: een assimilatieproces waardoor een i of een j in
een volgende lettergreep een palataliserende invloed uitoefent op de klinker in
de voorgaande lettergreep. Het is op grond van die umlautswerking dan ook
aannemelijk dat de a van *falljan onder invloed van de j uitgesproken werd als
[e] of [Q], veeleer dan als [A] of [a]. De [a] in *fallan en de [Q] in *falljan zijn op
dat moment allofonen van een foneem /a/: de [Q]-variant van /a/ treedt alleen
op bij i/j-umlaut.
Het fonologizatieproces treedt op doordat de j in de uitgang geleidelijk afslijt, een proces dat te maken heeft met het feit dat die uitgang onbeklemtoond
is: er treedt in de Germaanse talen een algemeen proces van afslijting van de
onbeklemtoonde uitgangen op. Is de j eenmaal verdwenen, dan kan het onderscheid tussen de woorden voor "vallen" en "doen vallen" alleen nog gemaakt worden op basis van het klinkerverschil. In het eerste stadium van de
evolutie is het cruciale punt voor het onderscheid tussen de woorden *falljan
en *fallan de aanwezigheid van de j in de tweede lettergreep. In het volgende
stadium van de taalontwikkeling hangt het lexicale onderscheid echter samen
met het verschil in de klinker van de eerste lettergreep. Het klankverschil in de

90

 Klankverandering

klinker heeft dan een fonologische status gekregen; *fallan/*fQllan is dan een
minimaal paar, en de allofoon [Q] is gefonologizeerd. De evolutie is in haar
geheel in drie stappen te beschrijven, zoals weergegeven in figuur 9.1.
"vallen"

"doen vallen"

oorspronkelijke situatie
tussenstadium: allofonie

*fallan
*fallan

*fQlljan

eindstadium: fonologizatie

*fallan

*fQllan

*falljan

Figuur 9.1
Fonologisering van allofonen
De in dit voorbeeld beschreven fonologische verandering is van het type
dat wel

SPLITSING

(of, met de Engelse benaming, split) genoemd wordt: één

oorspronkelijk foneem valt uiteen in twee nieuwe fonemen. Ook het omgekeerde komt voor: twee fonemen kunnen versmelten tot één enkel foneem.
We spreken dan van

SAMENVAL

(of, in het Engels, merger). Een voorbeeld

daarvan is te vinden bij de ontwikkeling van de Indo-europese korte klinkers
naar het Germaans. Uit de volgende voorbeelden zal blijken dat de Indoeuropese korte o en korte a in het Oer-Germaans zijn samengevallen in een
korte a. (Het Latijn kan in de voorbeelden als representatief voor het Indoeuropees, het Gotisch als representatief voor het Oer-Germaans worden beschouwd.)
LATIJN

GOTISCH

Indo-europees o

hostis "vijand"
octo "acht"
portare "dragen, brengen"

gasts "gast"
ahtau "acht"
faran "trekken, reizen"

Indo-europees a

ager "akker"
ad "naar"
sallo "zout"

akrs "akker"
at "naar"
salt "zout"
Figuur 9.2

De ontwikkeling van de Indo-europese a en o
De Germaanse klankverschuiving laat overigens zien dat fonemische samenval en fonemische splitsing elkaar niet uitsluiten: binnen één globale reorganisatie van het foneemsysteem van een taal kan tegelijk sprake zijn van ge-

91

 Taalverandering in Microperspectief

deeltelijke splitsing en gedeeltelijke samenval. Enerzijds is er immers een
splitsing van de stemloze occlusieven in stemloze occlusieven (na s, bijvoorbeeld), in stemhebbende fricatieven (wanneer de wet van Verner van toepassing is), en in stemloze fricatieven (in de andere gevallen). Tegelijkertijd is er,
anderzijds, een gedeeltelijke samenval van de oorspronkelijke stemloze occlusieven met de geaspireerde stemhebbende occlusieven (nl. als stemhebbende fricatieven) en ook een gedeeltelijke samenval van de oorspronkelijke
stemloze occlusieven met de stemhebbende occlusieven (nl. als stemloze
occlusieven).
We kijken nu verder naar de classificatie van fonetische veranderingen,
zonder verdere aandacht voor hun fonologische gevolgen. Om te beginnen
presenteren we een aantal veel voorkomende geconditioneerde klankveranderingen. Die vallen uiteen in vijf klassen: assimilatie, dissimilatie, plaatsverwisseling, weglating en toevoeging.
Bij

ASSIMILATIE

neemt een klanksegment kenmerken over van klanken in

zijn omgeving. We kregen daarnet al een voorbeeld: bij i/j-umlaut krijgen klinkers in de voorafgaande lettergreep een meer gesloten uitspraak onder invloed van het fonetisch gesloten karakter van i en j. We noemen hier nog een
aantal courante subtypes van de categorie "assimilatie". Bij regressieve (of
anticiperende) assimilatie gaat de beïnvloede klank aan de beïnvloedende
vooraf; ook hiervan is i/j-umlaut weer een voorbeeld. Bij progressieve (of persevererende) assimilatie is het omgekeerde het geval: de beïnvloedende
klank gaat aan de beïnvloede vooraf. De stemloze uitspraak van z in afzeggen, bijvoorbeeld, is het gevolg van progressieve assimilatie.
Dat is ook het geval met de z in ik zet, maar omdat de assimilatie hier over
een woordgrens heen plaatsvindt, kunnen we ook spreken van sandhi. (Sandhi heeft trouwens niet alleen betrekking op assimilatieverschijnselen: ook
andere fonetische processen, zoals de toevoeging of weglating van klanken,
kunnen optreden bij woordgrenzen.)
Een bijzonder type van regressieve assimilatie is de compensatorische
rekking (of Ersatzdehnung), waarbij een klinker verlengd wordt onder invloed
van een wegvallende volgende medeklinker: de klinker neemt a.h.w. de lengte
van de medeklinker over. Zo is het Nederlandse vijf ontstaan uit een oudere
vorm met een korte klinker gevolgd door een nasaal; we vinden die oudere
vorm nog terug in het Gotische fimf en het Duitse fünf. De Nederlandse vorm
ontstaat doordat bij het wegvallen van de nasaal de korte klinker gerekt wordt

92

 Klankverandering

tot een lange [i.]; bij de overgang van Middelnederlands naar Nieuwnederlands ondergaat die lange [i.] vervolgens de regelmatige diftongering tot ij, die
bijvoorbeeld ook schinen tot schijnen maakt.
Waar bij assimilatie klanken in elkaars omgeving meer op elkaar gaan lijken, gebeurt bij

DISSIMILATIE

het omgekeerde: klanken gaan er minder gelijk

uitzien. De l in pelgrim, bijvoorbeeld, is het resultaat van een dissimilatie op de
ontleende Latijnse vorm peregrinus; vergelijkbaar zijn het Engelse marble
naar het Franse marbre, en de dialectvorm purpel naast de Standaardnederlandse vorm purper.
De ontwikkeling waarbij twee klanken van plaats verwisselen noemen we
METATHESIS.

De weps/wesp-alternantie van daarstraks is er een voorbeeld

van, zoals ook de dialectvorm pranile, uit praline. Men zou op grond van deze
voorbeelden kunnen denken dat metathesis uitsluitend optreedt als een incidentele vervorming in informeel taalgebruik, maar dat is zeker niet altijd het
geval. Zo is de alternantie in het Standaardnederlands tussen de vormen drie
en derde, en tussen vriezen en vorst te verklaren op grond van een metathesisproces dat in het Oudnederlands in alle reeksen bestaande uit r + korte
klinker + dentaal de korte klinker en de r van plaats deed verwisselen. De
vormen met een lange klinker (zoals drie en vriezen) hebben de omzetting dus
niet meegemaakt, terwijl daarnaast de woorden met korte klinker in het Duits
(Brust) of het Engels (frost) nog met de oorspronkelijke volgorde terug te vinden zijn.
De

WEGLATING

en de

TOEVOEGING

van klanken kunnen we het makkelijkst

samen behandelen, omdat de gebruikelijke terminologie in beide gevallen op
dezelfde distincties gebaseerd is, nl. op de vraag of de weglating of toevoeging gebeurt in de anlaut (bij het woordbegin), in de inlaut (in het midden van
een woord), of in de auslaut (aan het woordeinde). De gebruikelijke termen
zijn over de onderscheiden gevallen verdeeld zoals aangegeven in figuur 9.3.
Prothesis vinden we bij de ontwikkeling van ijver tot nijver, en van Latijn schola tot Spaans escuela of Frans école. Voorbeelden van epenthesis zijn plaveien uit paveien (ontleend aan het Frans paver), diender uit diener, of korporaal
in vergelijking met het Franse origineel caporal. Paragogisch is de t van fazant, als leenwoord van het Frans faisan; in het Middelnederlands treffen we
overigens nog fazan aan. Aphaeresis (of procope) wordt geïllustreerd door de
dialectische verkorting van ajuin tot juin, of door de verkorting van Adolf tot
Dolf. Syncope van een consonant hebben we bij rijen als informele variant van

93

 Taalverandering in Microperspectief

rijden, en syncope van vocaal bij de ontwikkeling van Middelnederlands coleur
tot hedendaags kleur. Apocope tenslotte wordt aangetroffen bij gif uit gift, en
bij end uit einde.

ANLAUT

INLAUT

AUSLAUT

toevoeging

prothesis

epenthesis

paragoge

weglating

aphaeresis, procope

syncope

apocope

Figuur 9.3
Types van weglating en toevoeging van klanken
Een bijzonder geval van weglating is nog de haplologie, waarmee het verdwijnen van een syllabe in een opeenvolging van identieke of bijna-identieke
lettergrepen bedoeld is. Voorbeelden zijn narcisme uit narcissisme en morfonologie uit morfofonologie.
Bij de behandeling van geconditioneerde klankveranderingen dient nog te
worden vermeld dat de relevante condities niet noodzakelijk zelf met de
(klank)vorm van het woord te maken hebben. In de voorbeelden die we tot nu
toe gezien hebben, is dat wel het geval: de geconditioneerde veranderingen in
de voorgaande bladzijden vinden plaats in de context van andere klanken, of
in een bepaalde formele positie in het woord (zoals anlaut of auslaut). De
condities kunnen echter ook van een andere aard zijn. We zullen twee gevallen behandelen: grammaticale condities, en semantische condities.
Een voorbeeld van

GRAMMATICALE CONDITIONERING

is het behoud van de

sjwa in de uitgang van de verledentijdsvorm van de zwakke werkwoorden in
het Nederlands. De Middelnederlandse vormen van deze werkwoorden hebben zowel in de tegenwoordige tijd als in de verleden tijd een sjwa-uitgang. De
afslijting van de uitgangen (een proces dat in de geschiedenis van de Germaanse talen al veel eerder begonnen was) zorgt voor een sjwa-apocope bij
de overgang van Middelnederlands naar Nieuwnederlands: ic mace wordt ik
maak. (Ook bij substantieven doet zich iets dergelijks voor: tonge wordt tong,
etc..) In de verleden tijd treedt de sjwa-apocope echter niet op: we hebben
nog steeds ik maakte. De verklaring ligt waarschijnlijk bij het vermijden van
een ongewenste vaagheid: wanneer de sjwa-apocope zou doordringen tot de
verleden tijd, zou het onderscheid tussen tegenwoordige tijd en verleden tijd

94

 Klankverandering

bij een vorm als hij maakt niet meer duidelijk zijn. De niet-geapocopeerde
vorm speelt dus een functionele rol die niet zo gemakkelijk opgegeven kan
worden.
SEMANTISCHE CONDITIONERING vinden we bij sommige uitzonderingen op de
Nieuwnederlandse diftongering van Middelnederlands /i/ en /y/. Normalerwijze
verschuiven de oudere klanken tot ij en ui: schinen wordt schijnen, huus wordt
huis. Een fonetisch geconditioneerde uitzondering op dit patroon vinden we
voor r: bier blijft bier, vuur blijft vuur. Bij een woord als piepen is de afwezigheid van de ij-vorm echter niet te verklaren op grond van de klankomgeving: waarschijnlijk blijft de /i/ hier bewaard omwille van de klanknabootsende
waarde van de klank. De /i/ heeft m.a.w. een bijzondere semantische waarde;
eventueel kan men zeggen dat de klank een expressieve waarde heeft. Piepen sluit overigens het bestaan van de wel gediftongeerde vorm pijpen niet
uit, maar die is met z'n betekenis "op de fluit spelen" dan wel semantisch gedifferentieerd in vergelijking met piepen "een geluid als van muizen of jonge
vogels maken". Ook bij /y/ vinden we vergelijkbare voorbeelden van het behoud van de niet-gediftongeerde vorm: naast duivel staat duvel als expressieve variant, vooral in uitdrukkingen als 't is of de duvel ermee speelt of om de
duvel niet.
We zien nu ook in dat de voorbeelden van grammaticale en semantische
conditionering die we gegeven hebben, iets gemeenschappelijks hebben. In
beide gevallen spelen functionele factoren een rol, d.w.z., de vorm die de normale, dominante klankveranderingen niet ondergaat, behoudt of verkrijgt een
specifieke functie van grammaticale, semantische of stilistische aard.
Naast de specifieke types van geconditioneerde veranderingen die we
hierboven hebben leren kennen, worden bij de classificatie van klankveranderingen nog andere namen gebruikt. Voor sommige veranderingen, zoals de
ontwikkeling van de Indo-europese stemloze occlusieven tot stemloze fricatieven, bestaat weliswaar geen algemene soortnaam, maar in andere, relatief
vaker voorkomende gevallen zijn die namen er wel. De namen in kwestie zijn
doorgaans (afgezien van gevallen als umlaut en rotacisme) onmiddellijk inzichtelijk, omdat ze verwijzen naar de verandering van articulatieplaats of articulatiewijze die een klank ondergaat: het vraagt niet veel kennis van de fonetiek om in te zien wat met diftongering en monoftongering, of met ronding en
ontronding bedoeld is. De klankveranderingen die met deze categorieën aan-

95

 Taalverandering in Microperspectief

geduid

worden,

kunnen

meestal

zowel

geconditioneerd

als

niet-

geconditioneerd zijn.
Wanneer een aantal klankveranderingen in een samenhangend geheel
optreden, spreken we van een

KLANKVERSCHUIVING;

de Germaanse klankver-

schuiving zoals beschreven in de wetten van Grimm en Verner vormt daarvan
natuurlijk een goed voorbeeld.

Opgaven bij Hoofdstuk 9
1) Bij de overgang van het IE naar het OG werden stemloze occlusieven
stemloze fricatieven, behalve als het woordaccent in het IE niet op de onmiddellijk voorafgaande klinker valt, want dan worden ze stemhebbende fricatieven. Dit is een voorbeeld van:
a) een wetmatige, geconditioneerde, fonologische verandering
b) een vrije, spontane, fonologische verandering
c) een wetmatige, geconditioneerde, fonetische verandering
d) een vrije, spontane, fonetische verandering
2) De Nederlandse woorden 'vallen' en 'vellen' zijn historisch met elkaar verwant. In welk van de onderstaande rijtjes zijn alle termen van toepassing op
dit geval?
a) causatiefafleiding, umlaut, splitsing, fonologizatie
b) causatiefafleiding, aphaeresis, umlaut, samenval
c) umlaut, merger, splitsing, fonologizatie
d) aphaeresis, merger, samenval, causatiefafleiding
3) Bij de Germaanse klankverschuiving is er bij de reorganisatie van het foneemsysteem sprake van:
a) samenval
b) merger
c) split
d) a én b én c
4) De uitspraak van de f in afdrogen [Avdroγ´] is een voorbeeld van:
a) progressieve assimilatie
b) regressieve assimilatie
c) Ersatzdehnung
d) Sandhi
5) Op de alternantie drie/derde in het Nederlands zijn de volgende termen van
toepassing:

96

 Klankverandering

a) geconditioneerde verandering en epenthesis
b) geconditioneerde verandering en metathesis
c) spontane verandering en epenthesis
d) spontane verandering en metathesis
6) Bij de afleiding 'tovenaar' uit 'toveren' is er sprake van:
a) paragoge
b) haplologie
c) dissimilatie
d) metathesis
7) Welke termen horen minder nauw bij elkaar dan de andere?
a) prothesis, aphaeresis, procope
b) prothesis, epenthesis, paragoge
c) aphaeresis, syncope, apocope
d) prothesis, procope, apocope
8) In het Franse woord 'fenêtre' [f´nE:tr´] uit Latijn 'fenestra' [fenEstra]
zien we een voorbeeld van de volgende fonetische verandering:
a) syncope
b) Ersatzdehnung
c) a noch b
d) a én b
9) De uitspraak [I] voor [P] in sommige dialecten in woorden als 'put' (cf. ook
eigennamen als Vandepitte en Vandeputte) is een voorbeeld van:
a) ontronding
b) monoftongering
c) umlaut
d) compensatorische rekking
10) Het verschijnsel 'paragoge' wordt geïllustreerd in het volgende dialectwoord (in vergelijking met de variant uit het Standaardnederlands):
a) gaas (gans)
b) zwat (zwart)
c) mogelijks (mogelijk)
d) (ik) wach ( (ik) wacht)

97

 10

MORFOLOGISCHE VERANDERING
Binnen het terrein van de morfologie worden traditioneel twee deelgebieden
onderscheiden:

FLEXIONELE

morfologie en

DERIVATIONELE

morfologie. De flexio-

nele morfologie houdt zich bezig met de vraag hoe woorden vormveranderingen ondergaan om binnen zinnen grammaticale distincties uit te drukken.
Tempusverschillen bij werkwoorden, bijvoorbeeld, of getalsverschillen bij substantieven zijn grammaticale categorieën die kunnen worden uitgedrukt met
flexionele middelen: het onderscheid tussen tafel en tafels is uitgedrukt door
het meervoudssuffix -s. Van tafel en tafels zullen we zeggen dat het geïnflecteerde vormen zijn van hetzelfde woord; een categorie als "getal", die in het
Nederlands dus zowel met de morfologie als met de grammatica te maken
heeft, noemen we een morfosyntactische categorie. Bij de relatie tussen tafel
en tafelpoot, aan de andere kant, zullen we niet zeggen dat het gaat om varianten van eenzelfde woord: tafelpoot is gewoon een nieuw woord; de vorming
van tafelpoot hoort dan ook bij de derivationele morfologie en niet bij de flexionele morfologie.
In de eerste helft van dit hoofdstuk bespreken we veranderingen in de
flexionele morfologie. Omwille van de "morfosyntactische" band tussen flexionele morfologie en syntaxis tout court, wijden we het volgende hoofdstuk aan
veranderingen op syntactisch vlak. Taalveranderingen in de derivationele
sfeer behandelen we in het tweede deel van het hoofdstuk; we zullen er op
moeten terugkomen in het hoofdstuk over lexicale veranderingen, omdat de
hier voorgestelde wijzigingen op het derivationele vlak een van de antwoorden
kunnen vormen op de vraag "Waar komen nieuwe woorden vandaan?".
De belangrijkste mechanismen van taalverandering in de flexionele sfeer
zijn ANALOGISCHE NIVELLERING en ANALOGISCHE EXTENSIE. In beide gevallen gaat
het om analogie, omdat een bepaald formeel kenmerk overgedragen wordt
van een oorspronkelijke verzameling gevallen naar een nieuwe reeks gevallen
die met de oorspronkelijke een zekere gelijkenis vertonen, of er althans een
zeker verband mee onderhouden. De definitie van analogie is in de historische
taalkunde overigens nog niet helemaal uitgeklaard, en ook over de omvang
van het verschijnsel bestaan verschillen van mening. De mechanismen van

98

 Morfologische Verandering

analogische nivellering en analogische extensie zijn voorbeelden van wat proportionele analogie genoemd wordt; op het verschil met niet-proportionele
analogie komen we verderop in het hoofdstuk terug. We illustreren beide types aan de hand van ontwikkelingen bij de Germaanse sterke werkwoorden.
In de Germaanse talen maken we een onderscheid tussen sterke en
zwakke werkwoorden. In het hedendaagse Nederlands krijgen de zwakke
werkwoorden een verleden tijd op -te of -de, en een voltooid deelwoord op -t
of -d; de sterke werkwoorden vertonen in de verleden tijd klinkerwisseling (ik
zwem / ik zwom) en hebben een voltooid deelwoord op -en (gezwommen). De
productiviteit van de zwakke werkwoorden is in Indo-europees verband een
typisch kenmerk van de Germaanse talen. De sterke werkwoorden van hun
kant worden traditioneel ingedeeld in klassen die gebaseerd zijn op de aard
van de betrokken klinkerwisseling en op de opbouw van de stam van het
werkwoord. Die klinkerwisseling is een flexioneel verschijnsel: de e/o-wisseling
in zwem/zwom is een onderdeel van de vervoeging van het werkwoord, omdat
het uitdrukking geeft aan het onderscheid tussen tegenwoordige en verleden
tijd. Zo'n klinkerwisseling met morfologische consequenties heet in de historische taalkunde

ABLAUT.

Ablaut is overigens niet beperkt tot flexieverschijnse-

len: de relatie tussen het werkwoord schieten en het zelfstandig naamwoord
schot (het resultaat van het schieten) is bijvoorbeeld ook een voorbeeld van
historische ablaut. Ablaut is evenmin beperkt tot de Germaanse of zelfs maar
de Indo-europese talen: in Semitische talen zoals het Arabisch is ablaut een
zeer frequent voorkomend procédé.

infinitief
verl.tijd enk.
verl.tijd mv.
volt.deelw.

GOTISCH

NEDERLANDS

DUITS

bindan
band
bundum
bundans

binden
bond
bonden
gebonden

binden
band
banden
gebunden

Figuur10.1
Analogische processen bij "binden"
De derde klasse van de sterke werkwoorden nu ziet er in het Gotisch zo
uit, dat de stam bestaat uit een klinker plus een nasaal plus een andere consonant. De relevante klinkerwisseling (die we ook wel een "ablautreeks" noemen) vertoont een i in de tegenwoordige tijd en de infinitief, een a in de enkel-

99

 Taalverandering in Microperspectief

voudsvormen van de verleden tijd, en een u in de meervoudsvormen van de
verleden tijd en het voltooid deelwoord. Kijken we nu naar de betrokken klinkers in het hedendaagse Nederlands en het hedendaagse Duits, dan blijkt het
onderscheid tussen de enkelvoudsvormen en de meervoudsvormen van de
verleden tijd weggewerkt te zijn. (Zie figuur 10.1. De verledentijdsvormen in
het overzicht zijn telkens eerstepersoonsvormen.)
Men moet hierbij weten dat de klank die normalerwijze, op een klankwettige manier in het moderne Nederlands overeenstemt met de Gotische u [u],
een o [ç] is, terwijl een Gotische a ook in het Nederlands als a terug te vinden
is. Dat geldt ook voor het Duits, terwijl daarnaast de Gotische u in het Duits
met u correspondeert. Daaruit volgt dan, dat de o van bond in het Nederlands,
en de a van banden in het Duits niet klankwettig zijn. Ze zijn wel het resultaat
van een analogisch nivelleringsproces (dat ook wel gelijkmaking, of, met een
Duitse term, Ausgleich genoemd wordt), waardoor een bepaald morfologisch
contrast opgeheven wordt. Het onderscheid tussen enkelvoudsvormen en
meervoudsvormen bij de verleden tijd wordt niet meer door ablaut uitgedrukt
(al blijft het natuurlijk wel zichtbaar in de uitgangen: de -en van bonden blijft
voor het verschil zorgen). We spreken hier ook wel van paradigmatische nivellering, omdat de gelijkschakeling gebeurt binnen een paradigma, d.w.z. een
reeks flexiecategorieën van een woord. Paradigmatische nivellering is dus, samengevat, de vermindering van aan morfologische categorieën gebonden
vormverschillen binnen een paradigma.
Analogische extensie aan de andere kant situeert zich niet binnen een paradigma, maar verloopt over paradigma's heen: we spreken van extensie wanneer een bepaalde vormcategorie uit een paradigma (of een volledig paradigma) toegepast gaat worden op gevallen die in eerste instantie bij een ander
paradigma horen. Blijven we bij de werkwoorden in de Germaanse talen, dan
is de toename van het aantal zwakke werkwoorden een karakteristiek voorbeeld van extensie: de morfologische vormcategorieën die bij de zwakke
werkwoorden horen strekken zich uit tot werkwoorden die oorspronkelijke
sterk waren; het bereik van de zwakke vervoeging neemt binnen de verzameling werkwoorden toe. Enkele voorbeelden zijn bezwijmen, krijsen, waken,
zaaien, vloeken, kneden, schaven.
In een aantal gevallen is de overgang van sterk naar zwak niet volledig. Er
ontstaan dan gemengde vormen (zoals bij lachen, dat een zwakke verleden
tijd maar een sterk voltooid deelwoord heeft), of dubbelvormen (zoals bij mel-

100

 Morfologische Verandering

ken, dat zowel het sterke molk als het zwakke melkte als verleden tijd toelaat).
Typisch is ook dat in specifieke syntactische of semantische functies relicten
van de oudere vervoeging kunnen blijven bestaan. Van de oorspronkelijk sterke vervoeging van belgen, bijvoorbeeld, treffen we nog uitsluitend iets bij het
adjectief verbolgen aan, zoals we ook het adjectief verholen naast het verder
helemaal zwak geworden werkwoord verhelen aantreffen.
We kunnen in de voorbeelden van daarnet spreken van
ANALOGIE,

PROPORTIONELE

omdat de werking van het analogische mechanisme de vorm aan-

neemt van een "regel van drie". De nieuwe vorm die naar analogie met bestaande vormen in de taal geïntroduceerd wordt, biedt a.h.w. een antwoord op
de vraag "Als a staat tot b zoals c staat tot x, hoe ziet x er dan uit?". Voor het
ontstaan van de analogische enkelvoudsvorm bond in het Nederlands kan
men de vergelijking als volgt weergeven.
tegenwoordige tijd

verleden tijd

enkelvoud

bind

X

meervoud

binden

bonden

Figuur 10.2
Proportionele analogie bij binden
Voor het Duits zullen we echter van een andere proportie moeten uitgaan: x is
daar niet de enkelvoudsvorm van de verleden tijd, maar de meervoudsvorm.
Hieruit blijkt ook dat de precieze richting van een analogisch proces moeilijk te
voorspellen valt: we kunnen wel achteraf vaststellen wat er gebeurd is, maar
het proces had ook andere richtingen kunnen uitgaan. Het zoeken naar tendensen die aangeven in welke richting analogische processen meestal verlopen, is dan ook een belangrijke opgave voor het historisch-taalkundige analogieonderzoek.
klasse "boom"

klasse "kind"

enkelvoud

boom

kind

meervoud

bomen

X

Figuur 10.3
Niet-proportionele analogie bij kind

101

 Taalverandering in Microperspectief

Naast proportionele analogie onderscheiden we
ANALOGIE.

NIET-PROPORTIONELE

Hierbij wordt ook weer een nieuwe vorm geïntroduceerd naar het

voorbeeld van een bestaande vorm, maar het mechanisme als geheel is niet
in de vorm van een vergelijking of een breuk te beschrijven. Een voorbeeld
vinden we bij de vorming van stapelvormen als in kinderen, kalveren, eieren.
Het historisch juiste meervoud bij deze woorden is kinder, kalver, eier; naar
analogie met de meer frequente meervouden op -en is ook bij deze woorden
een meervoud op -en ontstaan. Van proportionele analogie is echter geen
sprake: die zou immers (zoals ook uit het schema kan blijken) alleen maar
kinden etc. kunnen opleveren. In zekere zin kun je zeggen dat de poging om
het meervoud van kind etc. op dat van boom etc. te doen lijken, haar doel
voorbijschiet: in plaats van het -er-meervoud te vervangen door het meer gebruikelijke -en-meervoud, wordt een nieuwe meervoudsvorm op -eren gecreeerd.
Morfologische veranderingen op derivationeel vlak zijn in twee groepen te
verdelen. In de eerste plaats kan een wijziging optreden in het systeem van
productieve regels, hetzij doordat de inventaris van affixen een wijziging ondergaat, hetzij doordat de eigenschappen van de bestaande regels veranderen. In de tweede plaats kan de morfologische structuur van bestaande woorden veranderen.
Een uitbreiding van de inventaris met gebonden morfemen van een taal
kan o.a. gebeuren doordat een affix uit een andere taal ontleend wordt: het
optreden van -age in lekkage is een gevolg van het feit dat we het gebonden
morfeem -age uit het Frans ontleend hebben (overigens wel via lexicale ontleningen als personage). Verderop in het hoofdstuk volgt nog een tweede voorbeeld van de introductie van een nieuw affix. Wijzigingen in de productiviteitsregels zelf treden bijvoorbeeld op wanneer een affix nog slechts in een van z'n
oorspronkelijke betekenissen productief kan worden gebruikt. Het achtervoegsel -baar had in oorsprong zowel de betekenis "geschikt om datgene te doen
of datgene te ondergaan wat in het grondwoord genoemd wordt" (eetbaar,
brandbaar) als de betekenis "gekenmerkt door datgene wat in het grondwoord
genoemd wordt" (vruchtbaar, wonderbaar), maar alleen in de eerste betekenis
kan het suffix nu nog nieuwe woorden vormen. Een radicale vorm van productiviteitswijziging is die waarbij een morfeem onproductief wordt. Dat is in de
loop van de geschiedenis van het Nederlands o.a. gebeurd met -el, dat aangetroffen wordt in voorwerpsnamen die werktuigen e.d. aanduiden, zoals ste-

102

 Morfologische Verandering

kel (van steken) en sleutel (van sluiten), en dat daarnaast ook een verkleinwoordvormende functie had, zoals in kruimel (van kruim) en tengel (van tang).
In geen van beide functies is -el nog productief.
Het tweede hoofdtype van taalverandering op derivationeel gebied is van
minder systematische aard dan de voorbeelden van daarnet. Niet het systeem
van de morfologische productiviteit verandert, maar de morfologische opbouw
van

afzonderlijke

REÏNTERPRETATIE

of

woorden.

We

METANALYSE.

spreken

dan

van

MORFOLOGISCHE

In essentie komt het er op neer dat de morfo-

logische structuur van een woord anders geïnterpreteerd wordt dan oorspronkelijk het geval is; die reïnterpretatie wordt echter pas goed zichtbaar wanneer
op basis van de reïnterpretatie nieuwe vormen tot stand komen. We zullen
vier subtypes bespreken.
In een eerste type wordt de uitgang van een woord geïnterpreteerd als
deel van het grondwoord; die reïnterpretatie komt aan de oppervlakte wanneer
het gereïnterpreteerde woord een nieuwe, aanvullende uitgang krijgt. Een
voorbeeld vinden we o.m. bij schoen, dat etymologisch gezien zelf al een
meervoud is (denk aan het Engels shoe of het Duits Schuh) maar niet langer
als zodanig herkend wordt, zodat we een "dubbel" meervoud schoenen krijgen. De grens van de enkelvoudsvorm wordt a.h.w. verlegd tot na de oorspronkelijke meervoudsuitgang; de nieuwe meervoudsvorm schoenen noemen we dan een

STAPELVORM,

omdat hij in diachroon opzicht (maar dan ook

alleen in diachroon opzicht) twee meervoudsuitgangen vertoont. (Stapelvormen als schoenen komen ook elders voor: de stapelvorm kinderen vervangt in
een proces van niet-proportionele analogie, zoals we gezien hebben, het historisch juiste meervoud kinder.)
Een tweede type van reïnterpretatie is het spiegelbeeld van het vorige:
een deel van het grondwoord wordt als uitgang opgevat. Het Middelnederlands woord raven, bijvoorbeeld, is een enkelvoudsvorm (zoals in het Engelse
woord raven); als meervoudsvorm treft men zowel ravenen als ravens aan.
Een reïnterpretatie van de -n van de enkelvoudsvorm leidt enerzijds tot het
verdwijnen van de meervoudsvormen ravenen en ravens, anderzijds tot de
vorming van een nieuw grondwoord rave (dat dan in het latere Nederlands, via
een algemeen proces van afslijting van de uitgangen, raaf wordt). Men spreekt
hier wel van

RETROGRADE VORMING

(of

BACKFORMATION,

of

RÜCKBILDUNG):

een

nieuwe grondvorm wordt gemaakt op basis van een vermeende morfologische
analyse van een bestaande vorm.

103

 Taalverandering in Microperspectief

Retrograde vorming is ook terug te vinden (en dit is een derde type van
morfologische reïnterpretatie) bij gevallen waarin de nieuwe grondvorm niet
zomaar ontstaat door verwijdering van een vermeende uitgang, maar door
substitutie van een affix (een voor- of achtervoegsel). Zo kent het Engels in
eerste instantie de paren denote-denotation en connote-connotation; naar
analogie met andere paren als eliminate-elimination en populate-population
worden denotation en connotation gereïnterpreteerd als afleidingen van connotate en denotate. Het verschil tussen dit type en de vorige is dat hier de
gereïnterpreteerde vorm zelf niet van vorm of betekenis verandert: connotation blijft zijn oorspronkelijke vorm en betekenis behouden, daar waar schoen
van betekenis veranderde (van meervoud naar enkelvoud), en raven als gereinterpreteerde enkelvoudsvorm de nieuwe vorm rave/raaf kreeg.
Bij een vierde type reïnterpretatie, tenslotte, worden afleidingen als samenstellingen opgevat. Dat is het geval bij hamburger, dat etymologisch gesproken een afleiding is van Hamburg; hamburger is dan "gehakte steak op
Hamburgse wijze", en vandaar "een broodje met op een bepaalde specifieke
manier bereid vlees". Een reïnterpretatieproces brengt het woord echter in
verband met ham "bepaald type varkensvlees". Van de weeromstuit wordt het
"broodje"-gedeelte van de betekenis a.h.w. geprojecteerd op het burgergedeelte van de vorm. Hamburger als geheel lijkt dan een samenstelling van
ham met burger, veeleer dan een afleiding van hamburg met -er. Variatie in
het eerste lid van de samenstelling leidt dan tot vormingen als het Engelse
chickenburger of het Nederlandse kaasburger.
Dit overzicht van reïnterpretatietypes is zeker niet volledig. Ter aanvulling
kunnen we bijvoorbeeld laten zien hoe reïnterpretatieprocessen kunnen bijdragen tot de uitbreiding van de affixinventaris van de taal. De woorden molenaar, leugenaar, schuldenaar zijn gevormd aan de hand van het achtervoegsel -aar, maar blijkbaar treedt er een verwarring op waardoor -enaar veeleer
dan -aar als affix wordt herkend. Dat leidt dan weliswaar niet tot de vorming
van een nieuw basiswoord (mool of leug), maar wel tot de vorming van afleidingen op -enaar die moeilijk als -aar-vormingen te verklaren zijn: een ambtenaar is niet iemand die verschillende ambten uitoefent, en een bultenaar heeft
al voldoende leed met één enkele vergroeiing.

104

 Morfologische Verandering

Opgaven bij Hoofdstuk 10
1) Als voorbeeld van flectionele morfologische verandering geldt:
a) (ik) loop - (hij) loopt
b) tafel - tafelpoot
c) schieten - schot
d) b én c
2) De afwisseling e/o in zwem/zwom noemt men in de hist. taalkunde een vb.
van:
a) ablaut b) umlaut c) Ausgleich d) a én c
3) Dat we naast Gotisch band-bundum Nederlands bond-bonden aantreffen
heeft te maken met een historisch proces. In welk rijtje zijn alle termen van
toepassing op dat proces?
a) Analogische nivellering, proportionele analogie, paradigmatische nivellering
b) Ausgleich, analogische extensie, proportionele analogie
c) Proportionele analogie, paradigmatische nivellering, analogische extensie
d) Gelijkmaking, morfologische reïnterpretatie, paradigmatische nivellering
4) Een voorbeeld van niet-proportionele analogie vinden we bij:
a) melken - melkte of molk
b) Naast Gotisch band-bundum Nederlands bond - bonden, maar Duits band
- banden
c) kind-kinderen naast stoel - stoelen
d) lek - lekkage naast persoon - personage
5) Als voorbeeld van niet-flectionele morfologische verandering kan gelden:
a) de improduktiviteit van het afleidingstype dief/dievegge
b) vormingen als 'kaasburger' naast 'hamburger'
c) De introductie van een nieuw morfeem als -iteit in het Nederlandse morfologische systeem
d) a én b én c
6) In welk van de onderstaande rijtjes is minstens één van de elementen geen
voorbeeld of synoniem van morfologische reïnterpretatie?
a) retrograde vorming, schoenen, metanalyse, kaasburger
b) raaf, bultenaar, rückbildung, ambtenaar
c) kinderen, metanalyse, backformation, molenaar
d) connotate,chickenburger, metanalyse, backformation
7) Welk van de onderstaande woorden kan niet als een stapelvorm bestempeld worden?
a) kalveren b) ravenen c) schoenen d) a én c

105

 11

SYNTACTISCHE VERANDERING
De syntaxis bestudeert de functies van en de relaties tussen de verschillende
elementen in de zin: functies als die van onderwerp en lijdend voorwerp, en de
relatie daarvan met het werkwoord. Als taalkundige discipline is de syntaxis
nauw verbonden met de inflectionele morfologie. Hoewel de inflectionele morfologie reeds in het vorige hoofdstuk aan bod is gekomen, zullen we beide
disciplines als gevolg van die “morfosyntactische” band in dit hoofdstuk niet
strikt kunnen onderscheiden. Met dit hoofdstuk willen we twee vragen beantwoorden. Ten eerste, wat kan er zoal veranderen in de syntaxis? Wat zijn de
verschijnselen die onder syntactische verandering bestudeerd worden? De
tweede vraag betreft de wijze waarop de syntactische eenheden in een taal
veranderen: hoe verandert de syntaxis? Volgens welke processen verloopt
een syntactische verandering?
Een classificatie van syntactische veranderingen (het eerste aandachtspunt) kan op twee manieren worden opgebouwd: we kijken eerst naar de verschijnselen die we zoal als syntactische veranderingen kunnen beschouwen,
en vervolgens laten we zien dat syntactische veranderingen ook op het niveau
van het taaltype kunnen worden gesitueerd.
Aangezien syntactische functies en relaties door een veelvoud aan elementen uitgedrukt kunnen worden, is de syntactische verandering heterogeen
van aard en vertoont ze raakpunten met fonetische, morfologische en lexicale
veranderingen. De Latijnse zin Iohannes canem videt (letterlijk ‘Johannes de
hond ziet’, ‘Johannes ziet de hond’) is in het Frans geëvolueerd naar Jean voit
le chien (‘Jan ziet de hond’). Wat de syntaxis van beide zinnen aangaat, stellen we verscheidene veranderingen vast tussen Latijn en Frans. In de Latijnse
zin worden de syntactische relaties door een inflectioneel suffix uitgedrukt. Dit
suffix duidt de naamval (of 'casus') van het substantief aan. Het suffix -es in
Iohann-es duidt de nominatiefcasus (voor de functie van onderwerp) aan. In
can-em wijst het suffix -em op de accusatiefcasus (voor de functie van lijdend
voorwerp). Klankwettige evoluties hebben het systeem van de naamvallen
echter geërodeerd. Zo vallen de nominatief porta (‘deur’) en de accusatief

106

 Syntactische Verandering

portam in het Volkslatijn fonetisch samen tot porta als gevolg van de apocope
van de eindconsonanten.
Deze zogenaamde deflectie maakt het onmogelijk om de syntactische
functies nog langer op basis van inflectionele suffixen te herkennen, en bijgevolg ontwikkelt de taal daarvoor nieuwe mechanismen, zoals een betekenisvolle woordvolgorde en voorzetsels. Het onderwerp of subject (S) Jean staat
in het Frans vóór het werkwoord (V) en het lijdend voorwerp of object (O) le
chien volgt het werkwoord. Andere syntactische functies, zoals de bezitsrelatie, worden door middel van voorzetsels uitgedrukt: de Latijnse genitief, canis
Petr-i (letterlijk ‘boek Peter-GENITIEF’ ‘het boek van Peter’), wordt in het Frans
door het voorzetsel de (‘van’) uitgedrukt, le chien de Pierre. Vergeleken met
de Latijnse zin bevat de Franse vertaling een nieuwe woordsoort, met name
het lidwoord le (‘de’). Niet alleen de inflectionele mechanismen maar ook constructies, zoals patronen voor woordvolgorde, zijn aan diachrone processen
onderhevig. Het Nederlands SVO-patroon gaat terug op het Oer-Germaans,
waarvan aangenomen wordt dat de basiswoordvolgorde SOV was, zoals in de
5de-eeuwse Runeninscriptie Ek HlewagasiR HoltijaR horna tawido (letterlijk ‘Ik
HlegawasiR HoltijaR de hoorn maakte’, ‘Ik HlegawasiR HoltijaR maakte de
hoorn’). Sommige lexicale veranderingen hebben een weerslag op de syntaxis. Het Franse voorzetsel chez (‘bij’) is ontstaan uit het Oud-Franse substantief chiese (‘huis, gebouw’).
De relatie tussen syntactische veranderingen en andere veranderingstypes
blijkt overigens ook daaruit dat twee morfologische mechanismen die we eerder hebben leren kennen een syntactische tegenhanger hebben: (syntactische) analogie en (syntactische) metanalyse.
SUBSTANTIEF

NAAMWOORDELIJKE GROEP

Basisvorm

the king

the king of England

Genitief

the king’s crown

X

Figuur 11.1
Syntactische analogie
De uitbreiding van de Engelse genitief the king’s crown naar the king of
England’s crown is een instantie van analogische extensie. Het vormingsproces voor de genitief van een substantief wordt uitgebreid naar de naamwoordelijke groep: naar analogie met de genitiefvorm van het substantief king

107

 Taalverandering in Microperspectief

wordt het genitiefsuffix ‘s aan de naamwoordelijke groep the king of England
gehecht.
Naast analogische extensie komt ook analogische nivellering in de syntaxis voor. In het Oud-Engels heeft de bijzin de oorspronkelijke OerGermaanse woordvolgorde SOV terwijl de hoofdzin reeds het hedendaagse
SVO-patroon begint te vertonen. Het SOV-model uit de bijzin in πaet synd πaì

De πeaet word gehyìraD (‘zij zijn degenen die dat woord horen’) verandert in
SVO, they are those who heard that word (letterlijk ‘zij zijn degenen die
hoorden dat woord’, ‘zij waren degenen die dat woord hoorden’). Het SVOpatroon van de hoofdzin breidt zich uit naar de bijzinnen met als resultaat dat
alle Engelse zinstypen een identieke SVO-woordvolgorde hebben, in tegenstelling tot het Nederlands en het Duits waar het SOV-patroon in de bijzin bewaard is.
Syntactische metanalyse verbindt een nieuwe betekenis of functie aan een
bestaande syntactische structuur. Een voorbeeld vinden we in het Spaans. De
Oud-Spaanse wederkerende werkwoorden hebben uitsluitend een wederkerende betekenis. Deze constructie wordt als een passief gereïnterpreteerd, zoals blijkt uit de volgende context waar een wederkerende lezing uitgesloten is,
Cautiváron-se dos mil personas (letterlijk ‘Gevangen nemen-WEDERKEREND
tweeduizend personen’, ‘Tweeduizend personen werden gevangen genomen,
lieten zich gevangen nemen’).
Een derde mechanisme van syntactische verandering waarop we willen
wijzen, is ontlening: een taal ontleent een constructie aan een andere taal. Het
Pipil, een Uto-Azteekse taal, heeft de comparatiefconstructie mas … che
(‘meer … dan’) uit het Spaans overgenomen, ne siwa:t mas galá:na che taha
(letterlijk ‘de vrouw meer mooi dan jij’, ‘die vrouw is mooier dan jij’). Op ontlening in het algemeen wordt dieper ingegaan in het hoofdstuk 16.
Tot hier toe hebben we aan de hand van enkele voorbeelden de veelzijdigheid van syntactische verandering geïllustreerd. De syntaxis is echter niet
alleen in de concrete vorm van zinnen geïnteresseerd, maar ook in de systematiek die eraan ten grondslag ligt. De taal is immers geen repertorium van
kant-en-klare zinnen; op basis van de syntactische systematiek kunnen taalgebruikers een oneindig aantal zinnen vormen. De taaltypologie (zie hoofdstuk
2) classificeert talen op basis van de systematische aan- of afwezigheid van
bepaalde syntactische kenmerken. In dit hoofdstuk zullen we drie typologische
taxonomieën van naderbij beschouwen: het morfologische type, het lineaire

108

 Syntactische Verandering

type en het conceptuele type. Deze typologieën zijn relevant voor de diachrone syntaxis doordat syntactische evoluties de neiging vertonen een bepaalde
cyclus te volgen binnen een typologische classificatie. Vooraleer de bespreking van de typologieën aan te vatten, moet worden opgemerkt dat deze typologische taxonomieën en cycli tendensen beschrijven en dat slechts weinig
talen een bepaald taaltype volkomen realiseren.
De eerste typologische indeling is de morfologische. Deze typologie gaat
uit van de vraag hoe een taal syntactische relaties morfologisch uitdrukt. Dit
type onderscheidt synthetische en analytische talen. SYNTHETISCHE talen identificeren syntactische relaties door gebruik te maken van de inflectionele morfologie, zij maken meer bepaald gebruik van een casussysteem of naamvalssysteem, zoals in het Latijn het geval is. Doordat morfologische kenmerken de
syntactische functies uitdrukken, vertonen synthetische talen een relatief vrije
woordvolgorde. Het veranderen van de woordvolgorde in Iohannes canem
videt tot canem Iohannes videt of canem videt Iohannes of nog videt Iohannes
canem heeft geen impact op de syntactische relaties: in het naamvalssysteem
is Iohann-es (letterlijk ‘Johann-NOMINATIEF’) het subject en can-em (letterlijk
‘hond-ACCUSATIEF’) het object. Hierbij moet worden opgemerkt dat het Latijn
ondanks deze vrijheid een voorkeur vertoont voor de SOV-woordvolgorde.
RELATIE

LATIJN

NEDERLANDS

subject

nominatief

woordvolgorde

object

accusatief woordvolgorde

bezitsrelatie

genitief

beneficiënt
werp)

(meewerkend

bijwoordelijke bepalingen

voor- datief
ablatief

functiewoord (van)
woordvolgorde
(aan)

/

functiewoord

functiewoord

Figuur 11.2
Uitdrukkingsvormen voor syntactische relaties in het Latijn en het Nederlands
ANALYTISCHE talen vormen de tegenpool van synthetische talen: ze talen
hebben een arme inflectionele morfologie en drukken syntactische relaties uit
door middel van een betekenisvolle woordvolgorde en van functiewoorden
zoals voorzetsels. Als we in de zin Jan ziet de hond de constituenten Jan en
de hond van plaats wisselen, is Jan degene die gezien wordt, het lijdend

109

 Taalverandering in Microperspectief

voorwerp, en de hond degene die ziet, het onderwerp. Als voorbeeld van een
analytische taal wordt veelal het Chinees aangehaald, waar niet enkel de syntactische functies maar ook enkelvouds- en meervoudsvormen aan de hand
van functiewoorden uitgedrukt worden. Figuur 11.2 geeft een overzicht van de
uitdrukkingswijzen voor de belangrijkste syntactische relaties in een synthetische taal, het Latijn, en een analytische taal, het Nederlands. Nu wordt ook
duidelijker wat de “morfosyntactische” band tussen inflectionele morfologie en
syntaxis inhoudt: syntactische functies kunnen zowel op woordniveau aan de
hand van de inflectionele morfologie als op zinsniveau aan de hand van
woordvolgorde patronen en functiewoorden uitgedrukt worden.

SOV

SVO

VSO

Figuur 11.3
De cyclus voor de morfologische taaltypen
De oppositie tussen analytische en synthetische talen kan verfijnd worden
tot de driedeling isolerend/agglutinerend/fusionerend. Een

ISOLERENDE

taal is

het equivalent van een analytische taal. De talen die de syntactische relatie
a.h.v. de inflectionele morfologie uitdrukken, worden opgesplitst in agglutinerende en fusionerende talen. In een

AGGLUTINERENDE

taal heeft elk inflectio-

neel morfeem exact één betekenis. Om een complexe betekenis uit te drukken, worden verschillende morfemen aan elkaar ‘geplakt’. Het Turks bijvoorbeeld vormt het nominale meervoud door toevoeging van het suffix -ler, ev-ler
(letterlijk ‘huis-MV’, ‘huizen’). De bezitsrelatie gebruikt het suffix -in, ev-in (letterlijk ‘huis-mijn’, ‘mijn huis’). Zo een spreker meerdere huizen bezit, ‘plakt’ hij
beide suffixen aan de nominale stam, ev-ler-in (letterlijk ‘huis-MV-mijn’, ‘mijn
huizen’). In tegenstelling tot een agglutinerend morfeem dat exact één betekenis heeft, combineert een

FUSIONEREND

morfeem meerdere betekenissen.

Het suffix -em in canem duidt gelijktijdig de naamval, accusatief, en het getal,

110

 Syntactische Verandering

enkelvoud, aan (letterlijk ‘hond-ACCUSATIEF&ENKELVOUD’). De suffixen -is en es in can-is en can-es zijn respectievelijk de nominatief enkelvoud (letterlijk
‘hond-NOMINATIEF&ENKELVOUD’) en de accusatief meervoud (letterlijk ‘hondACCUSATIEF&MEERVOUD’).

Talen vertonen de neiging om cyclisch van taaltype te veranderen: fonetische reductie verandert isolerende talen in agglutinerende talen, die op hun
beurt onder invloed van het samensmelten van morfemen fusionerend worden. Ten gevolge van deflectie worden fusionerende talen isolerend. In het

hedendaagse gesproken Engels wordt het bijwoord van de negatie
not fonetisch tot n’t gereduceerd. Deze vorm wordt als suffix aan het
hulpwerkwoord to do gehecht, I do not come > I don’t come. De samensmelting van opeenvolgende agglutinerende affixen creëert fusionerende
morfemen. In het Paamese, een Papoeataal, worden de grammaticale persoon en de toekomstige tijd door een fusionerend prefix uitgedrukt, ni (lett.
‘ik&TOEKOMST’) voor de eerste persoon enkelvoud en ki (lett. ‘jij&TOEKOMST’)
voor de tweede persoon enkelvoud. Deze morfemen zijn het resultaat van de
samensmelting van de oorspronkelijke prefixen voor de persoonsaanduiding,
na (‘ik’) en ko (‘jij’), enerzijds, en het prefix voor de toekomstige tijd, i, anderzijds. De gereconstrueerde uitingen *na-i-lesi-ø (lett. ‘ik-TOEKOMST-zien-het’, ‘ik
zal het zien’) en *ko-i-lesi-nau (lett. ‘jij-TOEKOMST-zien-mij’, ‘jij zal me zien’),
werden respectievelijk ni-lesi-ø (lett. ‘ik&TOEKOMST-zien-het’, ‘ik zal het zien’)
en ki-lesi-nau (lett. ‘jij&TOEKOMST-zien-mij’, ‘jij zal me zien’). Fusionerende talen, tot slot, worden isolerend door toedoen van deflectie. Het naamwoordelijke casussysteem van het Latijn drukte naast de syntactische functie ook het
getal uit, mur-us (let. ‘muur-NOMINATIEF&ENKV’, ‘muur’) vs. mur-i (lett. ‘muurNOMINATIEF&MV’,

‘muren’). In het Oud-Frans vielen deze vormen door klank-

wettige evoluties fonetisch samen tot [myR], mur (‘muur’) en murs (‘muren’),
zodat een functiewoord, meer bepaald het lidwoord, geïntroduceerd werd om
het getal aan te duiden, le mur vs. les murs.
In de morfologische typologie speelt

GRAMMATICALISATIE,

het proces van

grammaticale creatie, een belangrijke rol. Dit proces verandert autonome, lexicale eenheden in gebonden, grammaticale eenheden. In het Modern Engels
zijn shall en will hulpwerkwoorden die bij een ander werkwoord worden geplaatst om de toekomende tijd uit te drukken: I shall leave (‘ik zal vertrekken’).
Deze vormen waren in het Oud-Engels aanvankelijk autonome werkwoorden,
sculan (‘moeten’) en willan (‘wensen’). Deze oorspronkelijke betekenissen vin-

111

 Taalverandering in Microperspectief

den we in het Modern Engels nog terug in uitdrukkingen als good will (‘goede
wil’) en if you will (‘als je wilt’). Vanaf de twaalfde eeuw werden deze vormen
progressief gebruikt voor het aanduiden van de toekomende tijd. Semantisch
ging dit gepaard met een abstractie van de basisbetekenis, men spreekt doorgaans van bleaching of semantische verbleking: deze werkwoorden drukken
niet langer een wilsbeschikking of een wens uit, maar het louter feit dat een
activiteit in de toekomst zal plaatsvinden. Tegelijkertijd verloren deze werkwoorden hun syntactische autonomie: ze kennen geen zelfstandig gebruik
meer; ze komen nog enkel voor in combinatie met een andere werkwoordsvorm. Tenslotte wordt de fonetische vorm van shall en will in de gesproken
taal gereduceerd tot ‘ll, als in I’ll, she’ll.
De verandering van woordsoort van het Oud-Franse substantief chiese
(‘huis’) naar het voorzetsel chez (‘bij’) is eveneens een voorbeeld van grammaticalisatie: semantisch wordt de betekenis abstracter en syntactisch is er
geen sprake meer van een autonoom inhoudswoord, maar van een grammaticaal functiewoord. Een functiewoord kan op zijn beurt een affix worden, zoals
de evolutie van by in by side en by hind tot het prefix be- in beside en behind.
Als we het grammaticalisatieproces in een ruimer kader plaatsen, stellen we
vast dat er een overgang is van elementen van het lexicon enerzijds naar de
syntaxis en de morfologie anderzijds, en dat grammaticalisatie uit een syntactisch en een morfologisch deelaspect bestaat. Grammaticale eenheden zijn
dus voor een groot deel lexicale eenheden de hun autonomie en ‘volle’ betekenis verloren hebben.
LEXICON

>

SYNTACTISATIE

SYNTAXIS

>

MORFOLOGIE

MORFOLOGISATIE

>

ZERO

DEFLECTIE

Figuur 11.4
Het grammaticalisatieproces
Het eerste deelproces, syntactisatie, beschrijft de overgang van inhoudswoord
naar functiewoord, zoals het gebruik van shall en will als markeerder van de
toekomende tijd; het tweede deelproces, morfologisatie, betreft de evolutie
van functiewoord tot morfeem, zoals het reduceren van shall en will tot ‘ll. In
een later stadium kan ‘ll onder invloed van de apocope verdwijnen.
De tweede typologische classificatie is het lineaire type of de typologie op
basis van de woordvolgorde. Alvorens we deze typologie bespreken, moeten

112

 Syntactische Verandering

twee punten worden toegelicht. Ten eerste, we hebben reeds opgemerkt dat
synthetische talen welsiwaar een vrije woordvolgorde hebben, maar dat er
doorgaans toch een patroon is dat in die talen als neutraal wordt beschouwd.
De andere patronen worden door de taalgebruikers als gemarkeerd (opvallend, bijzonder, niet-neutraal) ervaren. Denk aan de bezitsrelatie in het Nederlands: het boek van vader is neutraal, terwijl de varianten vaders boek en vader z’n boek respectievelijk formeel en informeel aandoen. Ten tweede is het
zo dat ook in analytische talen meerdere patronen kunnen alterneren. In het
Nederlands is de woordorde in de hoofdzin SVO, in de bijzin SOV en in de
vraagzin VSO.
De Amerikaans taalkundige Joseph Greenberg heeft op basis van de onderlinge volgorde van het subject, het werkwoord en het object de volgende
patronen voor woordvolgorde opgesteld: SVO (bv. Frans, Engels), SOV (bv.
Latijn, Oer-Germaans, Japans) en VSO (bv. Welsh). De drie andere logische
combinaties OVS, OSV en VOS zijn uiterst zeldzaam of onbestaande. Net als
bij het morfologische type kan ook de basiswoordvolgorde van een taal in de
loop van de tijd veranderen. Greenberg heeft de taxonomie nog vereenvoudigd door alleen de onderlinge volgorde tussen V en O te bekijken: er is dan
sprake van VO-talen en van OV-talen. Het belang van deze classificatie
schuilt in de implicatieve universalia die met beide typen correleren. Deze
implicatieve universalia brengen verbanden aan tussen verschillende kenmerken van talen: de volgorde van O en V blijkt heel vaak de volgorde van andere
constructies in dezelfde taal te voorspellen. Figuur 11.5 vat enkele van de
universalia voor OV en VO-talen samen.
OV-talen

VO-talen

werkwoord volgt object

object volgt werkwoord

substantief volgt adjectief

adjectief volgt substantief

nomen volgt genitief

genitief volgt nomen

postposities, voorzetsel volgt no- preposities, nomen volgt voorzetmen
sel

Figuur 11.5
Implicatieve kenmerken van OV en VO-talen
Bij de evolutie van een OV-taal naar het VO-type, en vice versa, verandert
dus niet enkel de onderlinge volgorde van het werkwoord en het object, maar

113

 Taalverandering in Microperspectief

eveneens de woordvolgorde binnen de naamwoordelijke groep. De evolutie
van het Oud-Engels, vooral de meest archaïsche stadia, naar het Modern
Engels illustreert de verandering van SOV naar SVO en dus ook van een OVtaal naar een VO-taal. Het SOV-patroon in de Oud-Engelse zin Da reDan
hQπenan πone halgan stQndon (letterlijk ‘de wreedaardige heiden de heilige
stenigde’, ‘de wreedaardige heiden stenigde de heilige’) wordt in het Modern
Engels SVO, the cruel heathen stoned the holy one (‘de wreedaardige heiden
stenigde de heilige’). Terwijl de meeste genitieven uit het Oud-Engels het substantief voorafgaan, on Qnium oπerum mynstres πingum (letterlijk ‘in enige
andere geestelijke-van dingen’, ‘in enige andere zaak van de geestelijke’),
volgt de genitief het zelfstandig naamwoord in het hedendaagse Engels, in
any other affair of the minister (‘in enige andere zaak van de geestelijke’).
Analoge tendensen stellen we vast bij de vergelijking van het Latijn met de
verschillende Romaanse talen.
Het conceptuele type vormt de laatste typologische classificatie. Deze typologie is gebaseerd op de wijze waarop talen het subject en het object markeren. Westerse talen onderscheiden, ongeacht wat het zinstype is, het subject en het object. In analytische talen hebben beide functies een vaste lineaire positie met betrekking tot het werkwoord. Zo gaat in het Engels het subject
het werkwoord steeds vooraf, zowel in transitieve, His brother paints the wall
(‘Zijn broer verft de muur’), als in intransitieve zinnen, His brother laughes
(‘Zijn broer lacht’). Het object volgt altijd het transitieve werkwoord. Een synthetische taal als het Latijn behandelt deze relaties op analoge wijze. Voor het
subject wordt altijd de nominatiefcasus gebruikt en voor het object de accusatiefcasus, zowel in transitieve, domin-us serv-um audit (letterlijk ‘heerNOMINATIEF

slaaf-ACCUSATIEF hoort’, de heer hoort de slaaf’), als in intransitieve

zinnen, serv-us venit (letterlijk ‘slaaf-NOMINATIEF komt’, ‘de slaaf komt’). De
analytische en synthetische talen die consequent het onderwerp en het object
onderscheiden, worden nominatief-accusatieve talen of kortweg accusatieve
talen genoemd.
Deze opsplitsing tussen subject en object is echter niet universeel. Beschouw de volgende voorbeelden uit het Dyirbal, een taal uit het noordoosten
van Australië: Numa banaganyu (letterlijk ‘vader komen terug’, ‘vader komt terug’), Numa yabu-Ngu buran (letterlijk ‘vader moeder zien’, ‘moeder ziet vader’). Hoewel Numa (‘vader’) in beide zinnen dezelfde naamval heeft, verschilt
de syntactische functie: in de eerste – intransitieve – zin vervult deze constitu-

114

 Syntactische Verandering

ent de functie van subject; in de tweede – transitieve – zin daarentegen is
deze constituent het object en niet het subject van buran (‘zien’). Deze constituent draagt in beide zinnen de absolutieve naamval. In de tweede – transitieve – zin vervult het zinsdeel yabu-Ngu (‘moeder’) de subjectsfunctie. Dit wordt
uitgedrukt door de ergatief casus. Twee belangrijke verschilpunten springen in
het oog tussen de accusatieve talen en de ergatieve talen zoals het Dyirbal en
de meeste Australische en Austronesische talen (zie hoofdstuk 15). Vooreerst
brengen ergatieve talen een onderscheid aan tussen een transitief subject en
een intransitief subject, terwijl accusatieve talen deze relaties op identieke
wijze behandelen. Vervolgens behoort het transitieve object, dat in accusatieve talen van het transitieve en intransitieve subject wordt onderscheiden, in
ergatieve talen tot dezelfde categorie, de absolutief, als het intransitieve subject. Figuur 11.6 vat deze verschillen samen. Vanuit diachroon perspectief
kunnen ergatieve talen tot accusatieve talen evolueren en omgekeerd kunnen
ergatieve talen accusatieve talen worden.
ACCUSATIEVE TALEN

SYNTACTISCHE
RELATIE

ERGATIEVE TALEN

transitief subject

ergatief

nominatief
intransitief subject
absolutief
accusatief

transitief object
Figuur 11.6

Identificatie van de syntactische relaties in accusatieve en ergatieve talen
Na het overzicht van de belangrijkste mechanismen en de typologische cycli van syntactische verandering, besluiten we dit hoofdstuk door een blik te
werpen op de wijze waarop de syntaxis van talen verandert, d.w.z. op de processen die een rol spelen bij de verspreiding van syntactische veranderingen.
We anticiperen hiermee enigszins op punten die ter sprake komen vanaf
hoofdstuk 17. Vooreerst bekijken we de taalinterne verspreiding van een syntactische verandering. In tegenstelling tot wetmatige fonetische evoluties voltrekken syntactische veranderingen zich volgens een geleidelijke S-vormige
curve en ondergaan niet noodzakelijk alle mogelijke contexten de verandering.
In een eerste stadium kent een syntactische innovatie een moeizame ingang.

115

 Taalverandering in Microperspectief

Vaak hecht een nieuwe vorm zich aan enkele, vaak voorkomende lexicale
items vast. In het hedendaagse gesproken Frans wordt het eerste lid ne van
de negatie ne … pas progressief weggelaten. Dit gebeurt hoofdzakelijk in frequente uitdrukkingen zoals c’est pas (‘het is niet’), je sais pas (‘ik weet (het)
niet’), il faut pas (‘het moet niet’, ‘het is niet nodig’). In de tweede fase, wanneer de taalgemeenschap met de nieuwe variant vertrouwd is geraakt, kent
deze een snelle en massale verspreiding in de taal. In de laatste fase tenslotte
neemt de verspreidingssnelheid weer af.
Deze stagnatie wordt vaak aangehaald als verklaring voor uitzonderingen
en archaïsmen in de synchrone syntaxis: ten gevolge van de stagnatie wordt
de oude constructie niet in alle contexten door de nieuwe vervangen. Zo wordt
de oude genitiefvorm nog in enkele Nederlandse uitdrukkingen gebruikt, de
tand des tijds, de geschiedenis der Nederlanden, Karels boek, hoewel deze
door deflectie in onbruik is geraakt en door een voorzetselconstituent is vervangen, de geschiedenis van de Nederlanden, het boek van Karel. De S-vormige curve kenmerkt de syntactische evolutie met andere woorden als traagsnel-traag. We kunnen dat ook grafisch weergeven. Het Modern Portugees
plaatst vaak een bepaald lidwoord vóór een bezittelijk voornaamwoord, terwijl
dit in het Oud-Portugees uitgesloten was, O meu unico cão morreu (letterlijk
‘de mijn enige hond is gestorven’, ‘mijn enige hond is gestorven’). Figuur 11.7
is een weergave van het gebruik van het bepaalde lidwoord vóór het bezittelijke voornaamwoord van de 14de tot en met de 20de eeuw.
We stellen vast dat deze syntactische innovatie een S-vormige curve beschrijft: tot en met de 16de eeuw was het gebruik van het lidwoord marginaal,
tijdens de drie volgende eeuwen kent het gebruik van deze variant een explosieve toename, in de 20ste eeuw tot slot vertoont de grafiek een afvlakking,
hetgeen op een stagnatie wijst. In hoofdstuk 17 wordt de S-vormige curve
vanuit lexicaal perspectief bekeken (lexicale diffusie).

116

 Syntactische Verandering

1
0 ,9
0 ,8
0 ,7
0 ,6
0 ,5
0 ,4
0 ,3
0 ,2
0 ,1
0
14e

15e

16e

eeuw eeuw eeuw

17e

18e

19e

20e

eeuw eeuw eeuw eeuw

Figuur 11.7
Het bepaalde lidwoord voor een bezittelijk voornaamwoord in het Portugees
Niet enkel taalintern vertoont de distributie van een nieuwe syntactische
variant een gradueel verloop. Ook taalextern of macrostructureel kent een
nieuwe variant een ongelijke toename binnen de verschillende maatschappelijke geledingen of dialecten. Tijdens de 17de en 18de eeuw verspreidt to do
zich als hulpwerkwoord in vragende, do you come? (‘kom je’), en ontkennende
zinnen, I do not come (‘ik kom niet’), onder impuls van de formele taalregisters
en de hogere sociale klassen. De rol van sociale en stilistische factoren in het
talige evolutieproces wordt uitgebreid besproken in hoofdstuk 18.
Syntactische veranderingen kunnen, tot slot, zowel door de eenvoud en de
homogeniteit, als door de uitdrukkingskracht van de taal gemotiveerd worden.
De verspreiding van de SVO-woordvolgorde in de Middel-Engelse bijzin heeft
geleid tot een eenvoudiger woordvolgordesysteem in het Engels door het gebruik van eenzelfde patroon in alle zinstypen. Dat blijkt duidelijk wanneer men
het Engels met het Nederlands en het Duits vergelijkt waar drie verschillende
woordvolgorden alterneren in functie van het zinstype (voor het Nederlands
bijvoorbeeld SVO en VSO in de hoofdzin, VSO in de vraagzin, en SOV in de
bijzin). Een tweede voorbeeld van een vergelijkbare vereenvoudiging ontlenen
we aan het Fins. In het Oud-Fins vielen de oorspronkelijke vormen van de
accusatief

enkelvoud,

ACCUSATIEF&ENKV’),

bijvoorbeeld

miehe-m

(letterlijk

‘man-

en de genitief enkelvoud, bijvoorbeeld miehe-n (letterlijk

‘man-GENITIEF&ENKV’), samen als gevolg van een klankverandering waarbij de
m in de auslaut een n werd. Hierdoor kreeg de genitiefvorm bij een deelwoord

117

 Taalverandering in Microperspectief

een dubbele interpretatie: deze vorm kon zowel de genitief als de accusatief
uitdrukken. Hoewel het onderscheid tussen de meervoudsvormen van de accusatief, bijvoorbeeld venee-t (letterlijk ‘boot-ACCUSATIEF&MV’), en de genitief,
bijvoorbeeld vene-i-den (letterlijk ‘boot-MV-GENITIEF’), niet door de genoemde
fonetische evolutie werd aangetast, is de meervoudsvorm van de accusatief
bij een deelwoord analogisch door de genitiefvorm vervangen zodat in het
Modern Fins de dubbele interpretatie ook voor het meervoud mogelijk is, met
een symmetrisch systeem als resultaat.
Structurele taalveranderingen van dit type vergroten de efficiëntie van het
taalsysteem, althans in die zin dat ze een eenvoudiger en dus makkelijker
leerbaar systeem opleveren. Echter, het laatste voorbeeld laat zien dat dergelijke vereenvoudigingen ook de expressieve kracht van de taal in gevaar kunnen brengen: te veel vereenvoudiging kan betekenen dat sommige verschillen
moeilijker uitdrukbaar worden, en dat kan leiden tot misverstanden of verwarringen. We treffen dan ook taalveranderingen aan die hiertegen reageren, die
bijvoorbeeld patronen en constructies herstellen die door andere, veelal fonetische, veranderingen dreigen te verdwijnen. De introductie van de betekenisvolle woordvolgorde in de Romaanse talen was noodzakelijk om het subject
en het object te identificeren na het verdwijnen van het Latijnse nominale casussysteem. De introductie van het lidwoord in de vroegste stadia van het
Frans (waarover we eerder gesproken hebben) is eveneens een herstelmechanisme om het nominale getal uit te drukken na de deflectie van de casussuffixen. De relatie tussen efficiëntie (zoals het streven naar eenvoud) en expressiviteit (de behoefte aan specifieke uitdrukkingsmiddelen) als concurrerende oorzaken van taalverandering behandelen we uitvoerig in de hoofdstukken 21 en 22.

118

 12

LEXICALE VERANDERING
Woordbetekenissen zijn in hun relatie tot de woorden van een taal op twee
manieren te bestuderen. Enerzijds rijst de vraag "Welke betekenissen heeft
een bepaald woord?". Anderzijds is er de vraag "Met welke verschillende
woorden (of ruimer: talige middelen) kan een gegeven betekenis uitgedrukt
worden?". De eerste vraag ligt aan de basis van het
kenisonderzoek, de tweede van het

SEMASIOLOGISCHE

ONOMASIOLOGISCHE

bete-

onderzoek. Het ver-

schil tussen beide is er een van perspectief veeleer dan van studieterrein;
eenzelfde studieobject (de relatie tussen woorden en betekenissen) wordt uit
twee hoeken bekeken. De semasiologie neemt haar uitgangspunt bij het
woord; de onomasiologie vertrekt van de betekenis.
Toegepast op de historische taalkunde kan men dan een onderscheid maken tussen onomasiologische en semasiologische veranderingen, die samen
het hele veld van de semantische veranderingen bestrijken. Een semasiologische benadering beantwoordt de vraag "Volgens welke mechanismen kan
een woord aan een nieuwe betekenis komen?". De onomasiologie stelt zich
de vraag "Volgens welke mechanismen komt een begrip aan een nieuwe lexicale uitdrukkingsvorm?". Semasiologische mechanismen zijn dan bijvoorbeeld
metonymie en metafoor – procédés die een link leggen tussen de nieuwe en
de oude betekenissen van een woord. Voorbeelden van onomasiologische
mechanismen zijn ontlening (een nieuwe woordvorm wordt uit een vreemde
taal gehaald) en de toepassing van productieve morfologische procédés (de
vorming van een nieuwe afleiding of samenstelling).
Deze wijze van voorstellen is overigens wel aan de simplistische kant. Semasiologische en onomasiologische veranderingsmechanismen zijn niet zonder meer complementair t.o.v. elkaar; de semasiologische mechanismen zijn
integendeel tegelijkertijd ook onomasiologische procédés. Stelt men immers
de vraag "Hoe komt een bestaand begrip aan een nieuwe lexicale uitdrukkingsvorm?", dan is één van de antwoorden daarop: door de semasiologische
extensie van een bestaand lexicaal concept. Semasiologische verandering is
dan tegelijkertijd ook een vorm van onomasiologische verandering, en het
onomasiologische perspectief is ruimer dan het semasiologische. Het is op

119

 Taalverandering in Microperspectief

grond van die gedachtegang dat we de behandeling van lexicale taalveranderingen aanvatten vanuit een onomasiologisch perspectief: de semasiologische
mechanismen van betekenisverschuiving komen aan bod in hoofdstukken 13
en 14.
Onomasiologisch wordt het vraagstuk van de lexicale verandering beschouwd vanuit het perspectief van de

NAAMGEVING,

i.e. we stellen de vraag

"Waar komen nieuwe uitdrukkingsvormen vandaan?" (en dit los van de vraag
of die uitdrukkingen reeds op een andere manier gelexicaliseerde, of wel volstrekt nieuwe begrippen aanduiden). Het aantal basismogelijkheden is natuurlijk beperkt: nieuwe uitdrukkingen voor een bestaand begrip of nieuwe uitdrukkingsvormen überhaupt kunnen helemaal nieuw gevormd worden (hetzij door
toepassing van productieve morfologische regels, hetzij door vorming "uit het
niets"), kunnen vervormingen zijn van reeds bestaande woorden, of kunnen
afkomstig zijn van reeds bestaande vormen, in een andere of in de eigen taal.
In totaal krijgen we zo een vijftal onomasiologische basismechanismen: toepassing van morfologische regels, nieuwvorming "uit het niets", vervorming
van bestaande woorden, ontlening van vormen uit een andere taal, en betekenisuitbreiding van reeds in de taal aanwezige woorden. In de volgende
bladzijden staan we bij ieder van deze vijf basistypes stil (zij het slechts kort bij
de twee laatste, die respectievelijk in hoofdstuk 16 en in de hoofdstukken 13
en 14 uitvoeriger aan bod komen).
1. Het belangrijkste, meest gebruikelijke procédé voor de vorming van nieuwe
woorden is de toepassing van

PRODUCTIEVE MORFOLOGISCHE REGELS

voor de

vorming van samenstellingen en afleidingen. Daarover zal in de tweede helft
van het boek nog meer te vertellen zijn; hier volstaan we met een eenvoudige
vermelding. Wel moeten we er op wijzen dat we in de diachrone context van
dit hoofdstuk van een nieuw woord spreken ongeacht de vraag of het woord
doordringt tot de min of meer permanente, min of meer algemene woordenschat. Het is heel gebruikelijk om op volkomen incidentele wijze nieuwe woorden te vormen. Iemand zou bijvoorbeeld naar een van de radio's in huis kunnen verwijzen met de logeerkamerradio, en dan zou dat net zo goed een
nieuw woord zijn als toen iemand voor de eerste keer het woord bioritme gebruikte – alleen is de kans dat logeerkamerradio de woordenboeken haalt een
stuk kleiner dan bij bioritme het geval is geweest. De mechanismen die de
vorming van logeerkamerradio mogelijk maken zijn dezelfde die de vorming
van bioritme mogelijk maken, maar de historische taalkunde zal bij dat laatste

120

 Lexicale Verandering

woord nog iets meer te verklaren hebben, nl. welke mechanismen ervoor zorgen dat het woord algemeen verspreid raakt. Daarop zullen we in de volgende
hoofdstukken nog terugkomen, wanneer we taalverandering vanuit een macroperspectief bekijken.
2. Nieuwvorming (of neologisme) "uit het niets" duidt het proces aan waarbij
volstrekt nieuwe uitdrukkingen worden gemaakt, i.e. uitdrukkingen die noch in
de betreffende, noch in een andere taal reeds bestaan, en waarvoor ook geen
duidelijke morfologische voorbeelden aan te wijzen zijn. Men spreekt hierbij
ook wel (ter onderscheiding met de net besproken gebruikelijke woordvormingsmechanismen) van
(ZUIVERE

NIEUWVORMING)

WOORDSCHEPPING.

In zijn meest extreme vorm

is het verschijnsel erg zeldzaam. Behalve aan de

smurfen valt te denken aan het in 1954 door Simon Carmiggelt gevormde
epibreren ("zich, bepaaldelijk als ambtenaar of functionaris, met zaken bezighouden waarvan men de aard niet wil specificeren doch waaraan men een
schijn van gewichtigheid wil geven"), of aan het tussenwerpsel pollens, dat in
de jaren '70 en '80 een zekere populariteit genoot als uitroep van verbazing,
nadat het in 1972 door Wim Schippers in een tv-show was geïntroduceerd.
Naast deze zeldzame zuivere nieuwvorming staat

KLANKNABOOTSING

als

een vorm van iconisch gemotiveerde nieuwvorming: in woorden als miauwen,
hinniken, bulderen, tjilpen, koekoek, tjiftjaf, snerpen, piepen of pingpong wordt
de betekeniswaarde van het woord gemotiveerd door de gelijkenisrelatie tussen de woordvorm en een geluid in de werkelijkheid. In een aantal gevallen
(zoals piepen) is het dit geluid zelf dat door het woord wordt benoemd, maar in
andere gevallen (zoals koekoek) is de zaak semantisch gecompliceerder,
doordat het geluid een metonymische relatie heeft met de benoemde zaak.
Bovendien is de klankwaarde van het woord geen exacte weergave van de
betreffende geluiden: het balletje doet niet echt "pingpong", naar de benaderende weergave van het feitelijke geluid wordt in de woordvorm door de klinkerwisseling nog eens extra expressief gemaakt.
Naarmate het imiterende karakter vermindert en het suggestieve karakter
toeneemt, zal men eerder van KLANKSYMBOLIEK dan van klanknabootsing spreken. Van klanksymboliek gewaagt men vooral bij klanksymbolische woordfamilies als flakkeren-flikkeren-flitteren-fladderen-flapperen, of vernikkelenverniggelen-vernaggelen. Dergelijke woordfamilies hebben een aantal gemeenschappelijke kenmerken: de leden hebben een vergelijkbare semantische waarde, met een sterke expressieve component ("heen en weer of snel

121

 Taalverandering in Microperspectief

uit en aan bewegen" in de eerste groep, "bedriegen" in de tweede), en het zijn
formele variaties op eenzelfde vormelijke kern (zoals fl–eren).
Die formele varianten zijn volgens de normale etymologische procédés
moeilijk te verklaren, en waar er wel etymologisch "normaal" gevormde woorden zijn waarbij een lid van zo'n woordfamilie aansluit, is de betekenis vaak
moeilijk met die van het normale woord in verband te brengen. (Wat heeft de
betekenis "bedriegen" van vernikkelen gemeen met de betekenis "met een
laag nikkel bedekken"?) Men verklaart het bijzondere statuut van deze woorden door te zeggen dat klankschema's als fl–eren een symbolische, klankexpressieve waarde hebben (waarbij men zich overigens moet hoeden voor de
naïef-romantische houding om in zowat alle klanken in zowat alle woorden
klanksymboliek te zien).
3. Bij de vervorming van bestaande uitdrukkingen hoort in de eerste plaats de
VERKORTING

of ellips: piano uit pianoforte; pils uit Pilsener, en dat zelf uit Pilse-

ner bier; bus uit omnibus, en prof uit professor of professioneel. Verkortingen
zijn niet altijd zuivere truncaties van een deel van het oorspronkelijke woord:
er kan ook (zoals bij de spotnaam limbo uit Limburger) een formele aanpassing mee samengaan. Een bijzonder type van ellips is het letterwoord (of
acroniem), bepaaldelijk wanneer het als geheel wordt uitgesproken: VUT
("vervroegde uittreding") heeft thans in zo'n mate woordstatus gekregen, dat
het zelf de basis vormt voor de afleidingen vutten, vutter.
Een tweede type van vervorming is de

CONTAMINATIE,

waarbij twee seman-

tisch identieke woorden (synoniemen) in elkaar getelescopeerd worden: optelefoneren uit telefoneren en opbellen, of onafgezien uit afgezien en ongeacht.
Deze voorbeelden overlappen vanzelfsprekend met de categorie van de productieve woordvorming op basis van regelmatige morfologische patronen: alle
voorbeelden zijn te analyseren als reguliere samenstellingen. Andere vormen
van contaminatie zijn echter niet op die manier te analyseren, zoals het bewust grappig bedoelde portemonnix "portemonnee, vooral wanneer die leeg is
of de neiging heeft voortdurend leeg te zijn". Het is precies omwille van deze
gevallen dat we de categorie van de contaminaties niet zonder meer kunnen
laten opgaan in de eerste hoofdcategorie hierboven.
Ten derde wijzen we op de

VOLKSETYMOLOGIE.

Hierbij wordt de klankvorm

van een (moeilijk, semantisch ondoorzichtig) woord zo veranderd dat aansluiting wordt verkregen bij andere, beter bekende of minder moeilijke woorden.
Voor het Nederlands is hangmat een klassiek voorbeeld: dat woord is de om-

122

 Lexicale Verandering

vorming van de in oorsprong Haïtiaanse vorm hamac(a), die het Nederlands
via het Spaans heeft bereikt. Als tussenstadium treft men trouwens de vorm
hangmak aan. Even bekend is de orthografische omvorming van uitweiden,
dat in oorsprong met weide te maken heeft, tot uitwijden, waarin de gedachte
aan wijd meespeelt; de volksetymologische vorm wordt in dit voorbeeld, in
tegenstelling met het vorige, door de taalgemeenschap echter wel als fout beschouwd. Niet altijd leidt volksetymologie tot de semantische doorzichtigheid
die hangmat kenmerkt. Wanneer cichorei tot suikerij of het oudere scorbut tot
scheurbuik wordt aangepast, dan is er semantisch iets niet in de haak: cichorei heeft met suiker of zoetigheid niets te maken, en scheurbuik is een ziekte
van het tandvlees, niet van de buik. De drijfveer is hier blijkbaar niet een streven naar semantische doorzichtigheid van het woord, maar een streven naar
formele familiariteit, naar vertrouwdheid met de woordvorm, ook tegen de semantische waarschijnlijkheid in.
Sommige voorbeelden van volksetymologie (zoals uitwijden) zijn zonder
problemen te interpreteren als gevallen van morfologische reïnterpretatie (zoals behandeld in hoofdstuk 10): aan die woorden wordt een andere morfologische structuur toegekend dan eerst het geval was. Andere voorbeelden van
volksetymologie (zoals hangmat) kunnen hooguit als randgevallen van de
categorie "morfologische reïnterpretatie" opgevat worden: het is niet zo dat
een bestaande morfologische opbouw gewijzigd wordt, maar veeleer wordt
een interne architectuur toegekend aan een woord dat om te beginnen helemaal geen morfologische structuur bezat.
Voor een vierde en vijfde type van vervormende woordvorming dienen we
eerst in te gaan op de vraag wat we onder de vorming van een nieuw woord
moeten verstaan. Wanneer is werkelijk sprake van lexicogenese, d.w.z. van
de vorming van een nieuw woord, en wanneer gaat het daarentegen slechts
om vormverandering bij een bestaand woord? Van klankveranderingen zoals
we ze meestal behandelen zullen we bijvoorbeeld niet zeggen dat ze nieuwe
woorden creëren: de ontwikkeling van het Middelnederlandse pine naar het
Nieuwnederlandse pijn introduceert niet een nieuw woord in de Nederlandse
woordenschat, maar verandert alleen maar de vorm van het bestaande woord.
Dat het Middelnederlandse pipen in zijn klanknabootsende betekenis echter
niet meedoet aan die diftongering zorgt wel voor een lexicale innovatie. Waar
we oorspronkelijk slechts één woord hebben met de twee betekenissen "een
geluid maken zoals van vogeltjes en muisjes", en "een instrument bespelen

123

 Taalverandering in Microperspectief

dat een vergelijkbaar geluid produceert", krijgen we nu twee woorden piepen
en pijpen, die respectievelijk de eerste en de tweede betekenis uitdrukken.
Een klankverandering blijkt dus zowel lexicale consequenties te kunnen hebben als niet, en dat wil zeggen dat we

FONETISCHE ONTWIKKELINGEN

als vierde

type van woordvormende vervorming kunnen noemen. Eenzelfde mechanisme blijkt in ieder geval wel zowel een puur fonetische als een echte lexicale
wijziging te kunnen veroorzaken. Een metathesis als die waarbij een WestGermaanse opeenvolging van r + korte vocaal + dentaal in het Nederlands
wordt omgezet in de opeenvolging korte vocaal + r + dentaal, bijvoorbeeld,
heeft geen nieuw woord opgeleverd in derde (vergelijk het niet aan de metathesis onderhevige Duitse woord dritte), maar wel bij gort, dat naast zich een
niet aan de metathesis onderworpen vorm grut (als in klein grut) vindt, een
vorm die we nu zeker als een ander woord dan gort moeten beschouwen. Bij
derde zorgt de metathesis voor een vormverandering, bij gort/grut voor een
wijziging in de woordenschat. M.a.w., het is niet mogelijk om binnen de verzameling klankveranderingsmechanismen waarop hier gewezen is, een rigoureuze verdeling aan te brengen tussen wel en niet onomasiologisch relevante
procédés, maar er moet van geval tot geval nagegaan worden of de verandering in kwestie lexicale gevolgen heeft, in de zin dat een nieuw woord ontstaat.
Dit impliceert uiteraard dat we criteria hebben om te beslissen wanneer we
te maken hebben met een nieuw woord en wanneer niet. Twee cruciale criteria die daarbij gehanteerd kunnen worden zijn de volgende. In de eerste plaats
kunnen we van een nieuw woord spreken wanneer het duidelijk een andere
betekenis of functie heeft dan het oorspronkelijke. Dat is het geval in de twee
hierboven genoemde voorbeelden (piepen-pijpen en gort-grut). De relevante
functieverschillen hoeven overigens niet uitsluitend van referentieel-semantische aard te zijn. Ook verschillen in stijl- of gevoelswaarde kunnen bepalend
zijn voor de beslissing een bepaalde vorm als nieuw woord te beschouwen.
De depreciërende verkorting limbo, bijvoorbeeld, is precies door haar spottende karakter voldoende verschillend van Limburger om meteen als nieuw
woord gehonoreerd te worden, en hetzelfde geldt voor de humoristische
waarde van portemonnix. Ook al vertonen ze zeker niet altijd een verschil in
gevoelswaarde (zoals bij limbo), afkortingen hebben meestal wel een stijlwaarde die significant afwijkt van het origineel, doordat ze in het algemeen bij
een minder formele vorm van taalgebruik horen.

124

 Lexicale Verandering

Het tweede criterium is van formele veeleer dan semantische aard: wanneer de nieuwe vorm formele eigenschappen heeft die afwijken van die van
het oorspronkelijke woord, moeten we het als een nieuw woord beschouwen.
De hier bedoelde formele eigenschappen zijn van morfologische aard: dat het
potentiële nieuwe woord een andere klankvorm had dan het oorspronkelijke
was per definitie al het geval. Die morfologische eigenschappen kunnen dan
te maken hebben met de vervoeging of de verbuiging van de woorden. Afkortingen als bib, lab en unief vormen hun meervoud op -s, in contrast met de
originelen bibliotheek, laboratorium en universiteit. Die morfologische autonomie van de afkortingen wijst zo op hun lexicale autonomie, op het feit dat ze
een nieuw woord vormen.
De afwijkende morfologische eigenschappen kunnen daarnaast ook betrekking hebben op de morfologische structuur van de woorden. Als de nieuwe
vorm een morfologische opbouw heeft die afwijkt van die van het basiswoord,
zullen we het niet zomaar als een vormvariant van het origineel kunnen beschouwen. Een contaminatie als onafgezien is niet een vormvariant van ongeacht, omdat onafgezien opgebouwd is met andere morfemen dan ongeacht.
Op dezelfde manier is het volksetymologische scheurbuik of hangmat een ander woord dan scorbut of hamaca: die laatste hebben geen interne morfologische structuur, zijn niet te situeren in de systematiek van de productieve morfologie van het Nederlands. Bovendien spelen hier semantische factoren een
rol: de nieuwe morfologische structuur voegt ook op het semantische vlak iets
toe aan het woord.
Gewapend met deze criteria kunnen we nu ook vaststellen dat een aantal
van de

MORFOLOGISCHE REÏNTERPRETATIES

die we in hoofdstuk 10 voorgesteld

hebben, een lexicogenetisch effect kunnen hebben (en dat is dan een vijfde
type van vervormende woordvorming). Voor de voorbeelden van de eerste
twee types van reïnterpretatie die we daar gegeven hebben is dat niet het
geval. Van schoen zullen we niet willen zeggen dat het een ander woord is
dan het oorspronkelijke schoe, omdat het daarvan semantisch noch formeel
verschilt. (Natuurlijk is schoen etymologisch gezien wel een woord dat uit twee
morfemen bestaat, maar op het ogenblik dat het, synchroon bekeken, de enkelvoudsbetekenis "schoeisel voor één voet" gaat uitdrukken, is het natuurlijk
net zo goed een simplex – een woord dat uit slechts één morfeem bestaat –
als het oorspronkelijke schoe. We kunnen dan ook niet een verschil in morfologische structuur tussen schoen en schoe inroepen om te stellen dat schoen

125

 Taalverandering in Microperspectief

een ander woord is dan schoe: in beide gevallen heeft het woord géén morfologische structuur.) Op dezelfde manier is rave/raaf een nieuwe vorm van het
oudere raven, en niet een lexicale innovatie.
Het connotation-voorbeeld, echter, zorgt wel degelijk voor een nieuw
woord, in de zin dat de morfologische structuur van connotate anders is dan
die van het originele connote. De reïnterpretatie van hamburger als samenstelling creëert een nieuw woord in de mate dat burger zelfstandig, zonder kipof -kaas etc. als eerste lid, gebruikt wordt voor een bepaald type van broodje.
4. Bij ONTLENING worden, al dan niet met vormelijke aanpassingen, woorden uit
vreemde talen overgenomen: paraplu uit het Franse parapluie, hobby uit het
Engels, überhaupt uit het Duits, enz.. Op dit bekende en frequente verschijnsel zullen we in hoofdstuk 16 verder ingaan, al zijn hier al wel twee opmerkingen te maken. In de eerste plaats: ontlening hoeft niet altijd te bestaan uit de
simpele overname van een lexicale vorm. We hebben hiervoor al gezien hoe
ook leenvertalingen op ontlening berusten, en we zullen later nog wijzen op
het verschijnsel van de semantische ontlening, waarbij betekenissen i.p.v.
vormen worden overgenomen. In de tweede plaats: sommige auteurs spreken
niet alleen over ontlening tussen talen, maar ook over ontlening tussen dialecten (geografisch of sociaal) van eenzelfde taal. Het gaat dan bijvoorbeeld om
verschuivingen waarbij termen uit een beperkte en gespecialiseerde taalkring
een ruimere verspreiding krijgen, en zo (vaak in een metaforische of verruimde betekenis) doordringen in het algemene taalgebruik. Men denke aan uitdrukkingen als op het verkeerde been spelen, buitenspel zetten, schaakmat
uit de sfeer van spel en sport, of aan laveren, de spuigaten uitlopen, een schot
voor de boeg geven uit de scheepvaart. Op die onderlinge ontlening tussen
dialecten zullen we in hoofdstuk 17 en 18 terugkomen, omdat het hele
procédé een bijzonder licht werpt op de Neogrammatische standpunten over
het ontstaan en de verspreiding van klankveranderingen.
5. Een vijfde basismechanisme van onomasiologische vernieuwing is de
SEMASIOLOGISCHE EXTENSIE

of betekenisuitbreiding van bestaande woorden.

Zoals bij ontlening gaat het om het gebruik, bij de naamgeving, van bestaande
woordvormen, zij het dat deze uit de eigen taal komen, en niet uit een andere.
Anders dan bij de hiervoor opgesomde onomasiologische types wordt de totale woordinventaris van de taal hierbij niet uitgebreid: bestaande woorden kunnen worden gebruikt om nieuwe begrippen te benoemen (of om begrippen op
een nieuwe manier te benoemen) als de uit te drukken betekenis aansluiting

126

 Lexicale Verandering

kan vinden bij de betekenissen die het bestaande woord al uitdrukt. Dat wil
zeggen dat de onomasiologische operatie hier gebeurt via een semasiologische operatie: de klassieke semasiologische processen als metaforiek en
metonymie zijn evenzeer te bekijken uit het perspectief "Waar komen de
woorden vandaan waarmee we zekere begrippen benoemen?", als vanuit de
vraag "Hoe komen de woorden aan hun betekenis?". Een grondige behandeling van dit vijfde onomasiologische basismechanisme valt dan ook samen
met de behandeling van het semasiologische perspectief op taalverandering,
waartoe we in het volgende hoofdstuk overgaan.

127

 Taalverandering in Microperspectief

Opgaven bij Hoofdstuk 12
1) Dat het woord wagen er op een bepaald ogenblik de betekenis auto heeft
bijgekregen, is een voorbeeld van:
a) semasiologische verandering
b) onomasiologische verandering
c) a én b
d) a noch b
2) Welke uitspraak klopt niet?
a) Het studieterrein van het onomasiologisch betekenisonderzoek verschilt
niet wezenlijk van dat van het semasiologisch betekenisonderzoek
b) Het perspectief van het semasiologisch betekenisonderzoek is ruimer dan
dat van het onomasiologisch betekenisonderzoek
c) Het onderzoek naar produktieve morfologische regels voor de vorming van
derivaties en composita behoort tot het terrein van het onomasiologisch betekenisonderzoek
d) Metaforie en metonymie zijn procédés die dienen bestudeerd te worden in
het semasiologisch én in het onomasiologisch betekenisonderzoek
3) Van klanksymboliek kunnen we zeggen dat het in vergelijking met klanknabootsing:
a) een minder sterke expressieve component heeft
b) een meer doorzichtige structuur heeft
c) minder sterke samenhang vertoont met verwante woorden
d) minder iconisch gemotiveerd is
4) Bij de woorden SABENA, bus, hangmat en flikkeren is er sprake van resp.:
a) verkorting, ellips, volksetymologie en klanknabootsing
b) acroniem, vervorming, samenstelling en klanksymboliek
c) acroniem, verkorting, volksetymologie en klanknabootsing
d) ellips, acroniem, volksetymologie en klanknabootsing
5) In welk van de onderstaande gevallen is er sprake van lexicogenese?
a) scheurbuik uit scorbut
b) schoen uit schoe
c) klein uit kleen
d) derde uit dredde
6) Welke uitspraak klopt niet?
a) Semasiologische extensie van een bestaand lexicaal concept is een basismechanisme van onomasiologische vernieuwing
b) Het woord epibreren is een voorbeeld van zuivere nieuwvorming
c) Het woordvormingsprocédé ellips bestaat uit truncatie al of niet gepaard
aan een formele aanpassing
d) Morfologische reïnterpretaties leiden automatisch tot lexicogenese

128

 13

SEMANTISCHE VERANDERING 1
Bij de behandeling van de meest gebruikelijke semasiologische mechanismen
dient men rekening te houden met een tweetal hoofdonderscheidingen. In de
eerste plaats moet men een verschil maken tussen de mechanismen die betrekking hebben op een verandering in de denotationele betekenis van de
woorden,

en

DENOTATIONELE

die

welke

connotatieveranderingen

betreffen

(Met

de

betekenis van een taalvorm bedoelen we het feit dat hij naar

iets in de buitentalige werkelijkheid verwijst. De

CONNOTATIONELE

betekenis

betreft dan bijvoorbeeld de gevoels- of stijlwaarde van een taalvorm. Woorden
kunnen volgens deze terminologie een identieke denotationele waarde maar
een verschillende connotationele betekenis hebben; dat geldt bijvoorbeeld bij
het neutrale uitwerpselen in vergelijking met het sterk negatieve stront.) In de
tweede plaats zal men een onderscheid dienen te maken naargelang de semasiologische operatie al dan niet beïnvloed wordt door de semasiologische
kenmerken van andere uitdrukkingen.
In principe geeft dit dubbele onderscheid een indeling in vier groepen,
maar omdat connotationele veranderingen in het algemeen minder aandacht
hebben gekregen dan denotationele, zullen we de verandering van gevoelswaarde als één groep behandelen. In de hier gebruikte indeling vindt men dan
ook drie types van semasiologische veranderingen vermeld: onafhankelijke
denotationele wijzigingen, afhankelijke denotationele wijzigingen en connotationele wijzigingen. We zullen de verschillende mechanismen die in deze
groepen thuishoren, hier beknopt voorstellen; aan de twee meest besproken
gevallen (metafoor en metonymie) wijden we vervolgens nog een extra hoofdstuk.
In de groep van de

ONAFHANKELIJKE DENOTATIONELE WIJZIGINGEN

(waarbij de

semantiek van andere uitdrukkingen geen rol speelt) zijn vier hoofdvormen te
vermelden: generalisatie, specialisatie, metafoor en metonymie. Metafoor en
metonymie worden in het volgende hoofdstuk uitgediept; we beperken ons
hier tot een korte voorstelling.
METAFORISCHE betekenisontwikkelingen zijn gebaseerd op een gelijkenisrelatie: een sluw persoon wordt een vos genoemd op grond van de sluwheid

129

 Taalverandering in Microperspectief

die aan vossen wordt toegeschreven. (We zullen dadelijk beargumenteren dat
de definitie van metaforiek in termen van gelijkenisrelaties te ruim is: de figuurlijkheid of overdrachtelijkheid van de relatie moet ook in de definitie betrokken worden.)
METONYMISCHE ontwikkelingen berusten op contiguïteitsrelaties: de referenten van de betrokken betekenissen zijn in de werkelijkheid in elkaars "nabijheid" gesitueerd, ze hebben iets met elkaar te maken. Dat "iets met elkaar
te maken hebben" kan zelf verschillende dimensies vertonen. Wie z'n auto
voltankt maar zich daarbij in feite beperkt tot z'n benzinetank, maakt taalkundig gebruik van de ruimtelijke deel-geheelrelatie tussen een auto en z'n tank:
die relatie ligt aan de basis van het proces waardoor het deel met de naam
van het geheel benoemd wordt. Tussen kurk als stof en het gelijknamige
voorwerp waarmee je een fles afsluit bestaat anderzijds een functionele relatie: het ene is vervaardigd uit het andere. En als je kunt zeggen dat iemand
veroordeeld wordt tot de strop, dan is je taalgebruik gebaseerd op de instrumentele relatie tussen de doodstraf waartoe iemand in feite veroordeeld
wordt, en het middel waarmee die straf uitgevoerd (c.q. de dood teweeggebracht) wordt.
GENERALISATIE of betekenisverruiming treedt op wanneer een woord van
een specifieke een meer algemene betekenis krijgt; de oude betekenis verwijst dan naar slechts een gedeelte van het referentiële domein van de nieuwe, of, zo kan men zeggen, de nieuwe betekenis is een overkoepelend begrip
dat zich op een hoger abstractieniveau bevindt dan de oude. Een voorbeeld
ter verduidelijking: limonade is, zoals men nog uit de woordvorm kan afleiden,
oorspronkelijk een verfrissende drank uit limoensap, maar heeft nu een algemenere toepassing op verschillende soorten fruitdrank. Een samenstelling als
sinaasappellimonade is etymologisch absurd, maar is perfect aanvaardbaar in
het licht van de nieuwe betekenis van limonade. Betekenisverruiming treedt
vaak op wanneer een woord uit een specifieke, technische vaktaalkring doordringt in ruimer taalgebruik. Zo zal men in het Franse arriver het woord rive,
"oever", herkennen. De oorspronkelijke betekenis is dan ook "landen, de oever bereiken (met een schip of een boot"), maar nadat het woord zich uit de
taal van vissers en zeelieden in het algemene taalgebruik verspreidde, is de
betekenis gegeneraliseerd tot "aankomen" in het algemeen.
SPECIALISATIE of betekenisverenging is het omgekeerde van generalisatie:
een term krijgt een specifiekere betekenis dan z'n oorspronkelijke toepassing.

130

 Semantische Verandering 1

Men kan dit verschijnsel goed volgen bij de overgang van oudere talen naar
de daaruit voortkomende contemporaine talen. Zo zien we dat het Latijn charta, "papier, en vandaar: geschrift" in het Spaanse carta gespecificeerd is tot
"brief", en in het Franse charte tot "officieel document, charter". Het Germaanse woord voor "vogel", dat we behalve in het Nederlandse woord ook terugvinden in het Duits Vogel, is in het Engelse fowl gespecialiseerd tot "gevogelte". Ook bij betekenisverenging speelt de overgang van de algemene taal naar
specifieke taalkringen een rol: men denke aan balk of sleutel in de muziek,
zetten en drukken in de drukkerij, kop in de typografie (een kop in de krant), of
massa en traagheid in de natuurkunde. Het hoeft daarbij niet steeds om technische taalkringen te gaan: er is bijvoorbeeld ook zakken in de studententaal.
Bij dit overzicht van de meest geciteerde types van onafhankelijke denotationele wijzigingen zijn twee belangrijke opmerkingen te maken. In de eerste
plaats, de vier categorieën zijn niet scherp tegenover elkaar afgelijnd, althans
niet wat de verhouding tussen de begrippenparen verruiming/verenging en
metafoor/metonymie betreft: men zou bijvoorbeeld van de net aangehaalde
voorbeelden kop, sleutel en balk evenzeer kunnen stellen dat ze berusten op
een metaforische vergelijking, terwijl de overgang van drukken naar zijn technische betekenis in oorsprong een metonymie is (het tegen het papier aanduwen van het met inkt bestreken zetsel is een onderdeel van het drukproces
dat gebruikt wordt om dat proces als geheel te benoemen). T.a.v. de onderscheidingen generalisatie/specialisatie en metafoor/metonymie zal men dan
ook moeten spreken van overlappende perspectieven, en niet van categorieën
die elkaar uitsluiten.
In de tweede plaats, die categorieën hebben ook niet de bedoeling het hele veld van de denotationele wijzigingen te bestrijken: niet iedere betekeniswijziging is een geval van verenging of verruiming, of van metafoor of metonymie. De overgang van artillerie, van "wapens voor het wegschieten of wegslingeren van projectielen, zoals katapulten, hand- en voetbogen etc." naar
"geschut, vuurwapens voor het wegschieten van projectielen" is kwantitatief
gesproken noch een verruiming noch een verenging te noemen, en evenmin
valt kwalitatief te zeggen of het een metafoor of een metonymie is. Wel is het
een overgang die berust op vergelijking (m.n. op de functionele gelijkenis van
de oude en de nieuwe zaken), en in die zin sluit het mechanisme aan bij het
procédé van de metafoor. Bij metaforiek is er echter sprake van overdrachtelijkheid, of "figuurlijkheid", bijvoorbeeld doordat de betekenis van een concreet

131

 Taalverandering in Microperspectief

naar een abstract domein verschuift, terwijl in het geval van artillerie de vergelijking niet figuurlijk is (waarschijnlijk omdat we binnen het concrete domein
blijven). Het vaak verwaarloosde onderscheid tussen overdrachtelijke en nietoverdrachtelijke vergelijking wordt duidelijker wanneer men bij artillerie een
onmiskenbaar metaforisch gebruik construeert: dat is bijvoorbeeld het geval
wanneer men i.v.m. een discussie zou zeggen dat een stelling geen stand
hield tegen de artillerie (het geschut, het spervuur e.d.) van kritische argumenten die de opponenten in het strijdperk brachten. Daarmee rijst natuurlijk de
vraag in welke omstandigheden een vergelijking precies overdrachtelijk is of
niet, maar daar komen we in het volgende hoofdstuk nog op terug.
Bij

AFHANKELIJKE DENOTATIONELE WIJZIGINGEN

(die ook wel "analogisch" ge-

noemd worden) wordt de betekenis van een uitdrukking beïnvloed door de
betekenis van een andere, verwante uitdrukking; een nieuwe betekenis wordt
"bereikbaar" voor een woord omdat een vergelijkbaar woord die betekenis ook
al heeft. Het is op grond van de aard van die vergelijkbaarheid dat we binnen
deze groep een indeling kunnen aanbrengen.
Van syntactische verwantschap kunnen we spreken wanneer een woord
betekenissen overneemt van een grotere, syntactisch gelede uitdrukking waar
het deel van uitmaakt. Het meest typische geval is ellips: het Engelse woord
private krijgt de betekenis "gewoon soldaat" die hoort bij de volledige uitdrukking private soldier. Niet in alle gevallen is het echter de betekenis van de volledige uitdrukking die overgaat op een deel van die uitdrukking; in zekere gevallen wordt de betekenis van de uitdrukking als geheel zodanig idiomatisch,
dat een heranalyse van die uitdrukking kan plaatsvinden, met een betekeniswijziging van de delen als resultaat. Zo betekent het Latijnse domi militiaeque
letterlijk "thuis en in dienst", maar de uitdrukking staat idiomatisch voor "in
vrede en in oorlog". Op basis van deze idiomatische betekenis van deze uitdrukking als geheel gaat domi, "thuis" er vervolgens ook wanneer het afzonderlijk optreedt, de betekenis "in vredestijd" bijkrijgen.
Naast deze gevallen van syntactische relaties zijn er voorbeelden waarbij
formele verwantschap een invloed uitoefent. Dat gebeurt o.m. in gevallen van
homonymie, waarbij volksetymologie een reïnterpretatie van het woord in
kwestie tot stand brengt. Verweerd in uitdrukkingen als verweerde huid, een
verweerd gezicht e.d. wordt door de sprekers van het hedendaagse Nederlands veelal geïnterpreteerd in functie van het werkwoord verweren, "onder
invloed van het weer ruwer worden". Etymologisch is verweerd in de genoem-

132

 Semantische Verandering 1

de betekenis echter een afleiding van weer, "eelt, vereelte plek". De fonetische identiteit van verweerd, "vereelt" en verweerd, "door omstandigheden
van het natuurlijk milieu, zoals regen en wind, geërodeerd of verruwd", leidt
ertoe dat deze twee woorden één worden, m.n. doordat de toepassingen die
aansluiten bij de betekenis "vereelt" gereïnterpreteerd worden in functie van
de betekenis "door weersomstandigheden verruwd". Een erg zuiver geval van
invloed op grond van klankverwantschap is dit echter niet, omdat er ook een
sterke inhoudelijke gelijkenis bestaat tussen verweerd (1) en verweerd (2), via
het betekeniselement "verruwd". De voorbeelden in kwestie zijn dan ook te
beschouwen als gevallen waarin fonetische en semantische gelijkenis samengaan (semantische verwantschap op zich wordt dadelijk besproken). Het is
ondertussen een open vraag of gevallen van semantische beïnvloeding worden aangetroffen die uitsluitend gebaseerd zijn op fonetische verwantschap,
zonder een bijkomende semantische gelijkenis. Een goede kandidaat is het
woord rantsoen, dat in het Nederlands een ontlening is van Frans rançon,
"losprijs". Op grond van z'n fonetische verwantschap met ratioen, de in ouder
Nederlands voorkomende ontlening van Frans ration, kreeg rantsoen er de
betekenis "portie" van ratioen bij. Ratioen verdween, en momenteel heeft rantsoen zelfs nog uitsluitend de (etymologisch ongepaste) betekenis "portie".
Interessanter en veelvuldiger dan de gevallen met fonetische of syntactische verwantschap zijn de gevallen waarin semantische verwantschap
een rol speelt bij de semasiologische ontwikkeling van bepaalde woorden. Die
gevallen zijn zelf weer in een aantal types te verdelen. Voorbijgaand aan de
net genoemde gevallen waarin formele en inhoudelijke gelijkenis samengaan,
valt een hoofdverdeling te maken tussen gevallen waarin het verwante woord
tot de eigen taal behoort en gevallen waarin dat niet zo is. In het laatste geval
hebben we te maken met semantische ontlening: wat ontleend wordt zijn dan
geen woordvormen of constructietypes (als bij leenvertaling), maar betekenissen van woorden die semantisch al grotendeels overeenkomen met bepaalde
woorden in de ontlenende taal. Een klassiek voorbeeld is het proces waarbij
de polysemie van het Hebreeuwse ml'k, dat zowel "menselijke boodschapper,
gezant" als "goddelijke boodschapper, engel" betekent, gekopieerd wordt (via
bijbelvertalingen) in het Griekse angelos, dat oorspronkelijk uitsluitend "afgezant, boodschapper" betekende: ml'k en angelos zijn synoniem t.a.v. de betekenis "afgezant", en wanneer het Grieks de Hebreeuwse toepassing "engel"
van ml'k moet vertalen, kiest het het woord angelos, dat een semasiologische

133

 Taalverandering in Microperspectief

extensie ondergaat naar analogie met de polysemie van het Hebreeuwse
woord. In dezelfde religieuze sfeer zien we daarnaast ook een invloed uitgaan
van het Grieks op o.m. de Germaanse talen: de betekenis "dopen" van Gotisch daupjan (en Duits taufen, Nederlands dopen) is waarschijnlijk ontleend
aan het Grieks baptizein, dat naast "nat maken" en "onderdompelen" (wat ook
de oorspronkelijke betekenis is van daupjan en aanverwante) tevens "dopen"
betekent in de Griekse tekst van het Nieuwe Testament. Hier is de partiële
overeenkomst tussen twee woorden de grond van het proces waarbij het ene
woord betekenissen van het andere ontleent.
quod

damnum

noxia

culpa

casus

Fortuna

rechtsverplichting

schade

schuld

nalatigheid

toeval

oportet

Figuur 13.1
Semantische ontwikkelingen bij Latijnse rechtstermen
Naast deze semantische verwantschap tussen woorden in onderscheiden
talen, zijn er vergelijkbare processen bij woorden in dezelfde taal. Als eerste,
beknopt maar saillant, voorbeeld noemen we een geval van parallelle semantische ontwikkelingen bij antoniemen (i.e. woorden die elkaars tegengestelde
zijn). De toepassing van zwart in de betekenis "fiscaal niet in orde, niet aangegeven bij de belastingdienst", die zelf een semantische uitbreiding is van al
langer bestaande uitdrukkingen als zwarte markt en zwarte handel, heeft in
een secundaire beweging geleid tot uitdrukkingen zoals geld wit maken, wit
geld, en zelfs grijs geld, het grijze circuit e.d.: de termen die in contrast staan
met zwart ondergaan de invloed van de ontwikkeling van zwart. Zoals de betrokkenheid van grijs toont, gaat het bij de hier bedoelde semantische verwantschap zeker niet alleen om antoniemen. Ook bij synoniemen en bijnasynoniemen vindt men wederzijdse beïnvloeding.
Het hoeft daarbij overigens ook niet steeds om gelijklopende ontwikkelingen te gaan. Voigt (1874) beschrijft bijvoorbeeld een ontwikkeling waarbij verwante termen elkaar in een reeks vervangen. Voigt beschrijft een aantal Romeinse rechtstermen: damnum, "rechtsverplichting", noxia, "schade", culpa,

134

 Semantische Verandering 1

"schuld", casus, "nalatigheid" en Fortuna, "toeval". De relatie tussen deze termen wordt verstoord doordat damnum sinds de "lex Aquillia" (uit de 3de eeuw
voor Christus) in de betekenis "schade" voorkomt. Deze verschuiving zou nu
een verder opschuiven van de termen in de reeks tot gevolg hebben: noxia
zou "schuld" gaan betekenen, en culpa zou de betekenis van casus overnemen. Fortuna (aan het einde van de rij) zou als juridische term verdwijnen
(maar buiten de juridische vaktaal blijven voortbestaan in zijn oorspronkelijke
betekenis), terwijl de opengevallen plaats bij "rechtsverplichting" zou worden
ingevuld door quod oportet. Schematisch is dat voor te stellen als in figuur
13.1. (Vergelijkbare verschuivingen zijn ook voor het Nederlands genoteerd.
Weijnen 1967:136 wijst bijvoorbeeld op het feit dat in oostelijk Noord-Brabant
het woord melk de toepassing "karnemelk" heeft gekregen; het begrip "zoete
melk" wordt daar dan uitgedrukt door room, dat zijn oorspronkelijke betekenis
"room" verliest.)
Tenslotte gaan we nog even in op de types van
WIJZIGINGEN.

CONNOTATIONELE

Verschuivingen in gevoelswaarde zijn in hoofdzaak pejoratief of

melioratief: de woorden krijgen een negatievere of een positievere bijklank.
Men spreekt ook wel van ontwikkelingen in malam partem (ten kwade) of in
bonam partem (ten goede). Bij vergelijking van het oudere (bijvoorbeeld 17deeeuwse) en het huidige Nederlands zijn van beide ontwikkelingen sprekende
voorbeelden te vinden. PEJORATIEVE verschuivingen vinden we bijvoorbeeld bij
geil (vrolijk > wellustig), onnozel (onschuldig > dom, onwetend, niet bij z'n verstand), vrijpostig (onbeschroomd > brutaal), hoogdravend (verheven > bombastisch), tronie (gezicht > smoelwerk), zonderling (uitzonderlijk > eigenaardig), wijf (vrouw > gemene vrouw). MELIORATIEVE ontwikkelingen zijn
over het algemeen minder frequent. We vinden een voorbeeld in uitmunten,
dat in de 17de eeuw ook nog kon betekenen "zich door neutrale of ongunstige
hoedanigheden onderscheiden", maar dat ondertussen uitsluitend een gunstige bijklank heeft gekregen. Een ander voorbeeld is het adjectief leuk, dat van
het neutrale "lauw, halfwarm" (nog in het Engels luke) via "doodkalm" (gezegd
van het gedrag van personen) z'n huidige, positieve betekenis "vrolijk, en vandaar: aangenaam, aardig" heeft gekregen. Melioratieve ontwikkelingen weerspiegelen vaak historische ontwikkelingen van maatschappelijke verhoudingen en functies. Zo is het bekend dat maarschalk oorspronkelijk "paardenknecht" betekend heeft; het woord gaat terug op een oude Germaanse vorm
met de betekenis "paard" (vergelijk merrie) en schalk, "knecht". Men vergelijke

135

 Taalverandering in Microperspectief

hiermee nog de gunstige ontwikkeling van het Engelse knight, "ridder", wanneer het geplaatst wordt naast hetzelfde woord in het Nederlands en het
Duits: knecht. Ook baron zou via het Frans teruggaan op Oud-Hoog-Duits
baro, "man"; van deze neutrale betekenis uit zou het woord dan achtereenvolgens langs "strijdbaar man, krijger" en "veldheer, legeraanvoerder" de ladder
van macht en aanzien beklommen hebben. Een bijzonder type van melioratieve ontwikkeling is dat waarbij de ongunstige connotatie van woorden verzwakt
onder invloed van veelvuldig hyperbolisch (overdreven) taalgebruik: zo hebben erg en vreselijk er naast hun eigenlijke, negatieve betekenis "zeer onaangenaam" een neutrale functie als versterkend bijwoord bijgekregen.
Bij dit overzicht van semasiologische ontwikkelingstypes is, ter afsluiting,
nog één uitermate belangrijke opmerking te maken. Het overzicht van betekenisuitbreidingsmechanismen legt, in overeenstemming met wat we daarover in
hoofdstuk 6 en 8 gezegd hebben, restricties op aan wat plausibele semantische ontwikkelingen zijn: een veronderstelde betekenisontwikkeling is waarschijnlijker naarmate ze uitgaat van een frequent voorkomend type van ontwikkeling. Restricties op betekenisontwikkelingen hebben echter niet alleen te
maken met het mechanisme van de betekenisuitbreiding, maar ook met het
vertrekpunt ervan, of, zo men wil, met de semasiologische structuur van de
woorden als geheel. Lexicaal-semantisch onderzoek heeft aangetoond dat
niet alle betekenissen in het semasiologische bereik van een woord even
zwaar wegen: sommige toepassingen hebben een centralere functie en een
grotere frequentie dan de andere. Men spreekt in dat verband van
PROTOTYPICITEIT,

een verschijnsel waarop we in hoofdstuk 22 (en in de tweede

helft van het boek) nog uitvoeriger ingaan. Het hele diachrone punt is dan dat
betekenisontwikkelingen ook door de prototypiciteitsstructuur van een woord
beperkt worden: een ontwikkeling die haar aanknopingspunt neemt in een
frequente betekenis is plausibeler dan een ontwikkeling die in de periferie van
de lexicale categorie vertrekt.

136

 Semantische Verandering 1

Opgaven bij Hoofdstuk 13
1) De woorden zweten en transpireren hebben:
a) dezelfde connotationele betekenis
b) dezelfde denotationele betekenis
c) a én b
d) a noch b
2) Welke van de onderstaande uitspraken klopt niet?
a) Metaforische betekenisontwikkel. zijn gebaseerd op contiguïteitsrelaties
b) Generalisatie treedt op wanneer een woord een nieuwe betekenis krijgt die
zich op een hoger abstractieniveau bevindt dan de oude
c) De onderscheidingen generalisatie/specialisatie en metafoor/metonymie
zijn categorieën die elkaar niet uitsluiten
d) Metonymische betekenisontwikkelingen kunnen o.a. te maken hebben met
ruimtelijke deel-geheelrelaties
3) In welk van de onderstaande gevallen is er bij de onderstreepte woorden
geen sprake van een 'afhankelijke denotationele betekeniswijziging'?
a) Wie veel in open lucht werkt krijgt een verweerde huid.
b) Wie zijn kind laat dopen maakt het tot lid van de kerk.
c) Geld wit maken is een strafbare daad.
d) Zijn ontslag werd in alle kranten met grote koppen bekend gemaakt.
4) Van een betekenisontwikkeling 'in malam partem' in vergelijking met de
vroegere betekenis is er sprake bij de huidige betekenis van:
a) maarschalk
b) vreselijk (mooi)
c) leuk
d) vrijpostig
5) Bij de gevallen: 'uitmunten', 'baron', 'rantsoen' en 'traagheid' (natuurkundige
term) is er sprake van respectievelijk:
a) melioratieve wijziging, pejoratieve wijziging, afhankelijke denotationele wijziging, specialisatie
b) melioratieve wijziging, ontwikkeling in bonam partem, afhankelijke denotationele wijziging, specialisatie
c) connotationele wijziging, onafhankelijke denotationele wijziging, afhankelijke denotationele wijziging, generalisatie
d) connotationele wijziging, afhankelijke denotationele wijziging, onafhankelijke denotationele wijziging, specialisatie

137

 14

SEMANTISCHE VERANDERING 2
In het vorige hoofdstuk hebben we een algemene classificatie opgesteld van
de mechanismen van semasiologische verandering. Op twee belangrijke –
waarschijnlijk zelfs de belangrijkste – mechanismen uit dat overzicht gaan we
hier wat dieper in. In overeenstemming met wat we in hoofdstuk 6 en hoofdstuk 8 verteld hebben over het belang van generalisaties in de historische
taalkunde, bekijken we vooral of algemene metonymische en metaforische
ontwikkelingspatronen geïdentificeerd kunnen worden. Tegelijkertijd zal ook
plaats ingeruimd worden voor enkele theoretische beschouwingen.
Anders dan metaforen, die gebaseerd zijn op gelijkenis, is metonymie gefundeerd op een reële band tussen de betrokken zaken (men spreekt in dat
verband ook wel van "contiguïteit"). Zonder naar volledigheid te streven, geven we hieronder een aantal voorbeelden van vaak voorkomende types van
metonymie; op grond van de aard van de band die de betrokken zaken verbindt, dat stellen we een typologie van metonymische betekenisoverdrachten
op.
a. De ruimte t.o.v. het ruimtelijk gesitueerde. Begrippen die naar een bepaalde
plaats verwijzen kunnen datgene aanduiden wat zich daar bevindt: als het
hele plein, het hele huis, de hele straat in rep en roer zijn, dan gaat het om de
mensen die zich daar bevinden, niet om het plein, het huis, de straat als materieel gegeven. In sommige woorden is de ruimtelijke herkomst ondoorzichtig
geworden: een winkel was oorspronkelijk een (straat)hoek (de betekenis
"hoek" vindt men nog terug in winkelhaak), vervolgens een handelszaak die
zich daar (typisch) bevindt, en nu nog uitsluitend een handelszaak (ongeacht
de plaats waar die zaak te vinden is).
b. De recipiënt t.o.v. de inhoud. Het frequentst zijn voorbeelden waarbij het
"vat" staat voor het bevatte, zoals wanneer men een beker, een kopje, een
glas of een fles drinkt. De omgekeerde relatie doet zich voor bij: de melk is
gevallen (in feite de fles met melk), reik me de koffie eens aan (de koffiepot).
Het "bevatten" kan ook een "omvatten" zijn: een tuin was oorspronkelijk een
omheining (zoals nog in Duits Zaun), nu datgene wat door die omheining om-

138

 Semantische Verandering 2

sloten wordt. Dit voorbeeld laat ook zien dat een metonymie ondoorzichtig kan
worden doordat het woord zijn niet-metonymische toepassing verliest.
c. Het deel t.o.v. het geheel. Naargelang het deel voor het geheel staat of het
geheel voor het deel spreekt men van "pars pro toto" of "totum pro parte". Van
het eerste type noemen we: de koppen tellen (voor "de personen"), een gouden Napoleon (voor "muntstuk met de beeltenis van Napoleon"), de haard
(voor "het huis"), en het dagelijkse brood (voor "het eten, het levensonderhoud"). Het omgekeerde treedt bijvoorbeeld op bij: zijn auto voltanken (per
slot van rekening laat men alleen de benzinetank vollopen). Opgemerkt zij nog
dat ook handelingen en niet alleen voorwerpen aan de deel/geheel-metonymie
onderworpen worden: brood bakken is meer dan het bakken in enge zin.
d. De tijd t.o.v. het temporeel gesitueerde. Zoals plaatsen verwisselbaar zijn
met wat zich daar bevindt, zo kan men tijdsindicaties gebruiken als aanduiding
voor in die periode of op dat moment optredende gebeurtenissen en verschijnselen (of daarin figurerende personen), en omgekeerd: Kerstmis is niet alleen
een religieus feest, maar ook de dag van dat feest; de historisch denkende
19de eeuw duidt op het gedrag van de personen in die eeuw, niet op de tijdsperiode als zodanig; een stormachtige maand verwijst naar stormachtige gebeurtenissen, en een ziekte is niet alleen een toestand, maar ook de periode
waarin iemand zich in die toestand bevindt.
e. Het product t.o.v. het materiaal. Producten uit een bepaald materiaal vervaardigd kunnen naar dat materiaal genoemd worden: een blik, een glas, een
kurk, een vos (als pelsmantel), en wol in de uitdrukking onder de wol kruipen.
Omgekeerd kan een voorwerpsnaam stofnaam worden, zoals bij koek en
waarschijnlijk ook bij brood.
f. Het product t.o.v. de herkomst. In hoofdzaak onderscheiden we binnen deze
groep twee subtypes naargelang de plaats van herkomst of de persoon van
herkomst (de producent) bedoeld is. Bij het eerste subtype (de zogenaamde
GEONIEMEN)

vallen voorbeelden te vermelden als champagne, krijt ( < Kreta),

perkament (< Pergamon), faience (< Faenza), krent (< Corinthe) en astrakan.
Men merkt aan deze voorbeelden dat ook typische plaatsen van herkomst als
naam optreden, zonder dat t.a.v. het product sprake kan zijn van één exclusieve herkomst: krenten kwamen zeker niet alleen uit Corinthe; men zou
hooguit kunnen zeggen dat ze daar oorspronkelijk of hoofdzakelijk uit werden
aangevoerd. Ook vermeende plaatsen van herkomst komen voor: de kalkoen

139

 Taalverandering in Microperspectief

heet in het Engels turkey, maar heeft met Turkije niets te maken. Kenmerkend
voor de tweede subgroep (de

EPONIEMEN)

zijn de namen van kunstenaars als

naam voor hun producten: we bekijken een Giacometti of lezen in Stendhal.
Soms gaat het om uitvinders (braille), maar elders gaat het meer om typische
met de herkomst van een zaak verbonden figuren dan om de personen die de
zaak in de meest strikte zin gecreëerd of geïntroduceerd hebben. Een voorbeeld is boycot: de Engelse kapitein Boycott onderging de naar hem genoemde actie, maar het waren Ierse boeren die ze uitvoerden. Vergelijkbaar is het
feit dat mansarde, "zolderkamer" genoemd werd naar de Franse architect
Mansard, die op systematische en opvallende wijze zolderkamers in zijn huizen bouwde (m.n. door het gebruik van een geknikt dak), maar dat hoeft niet
te betekenen dat er voor hem geen bewoonbare zolderkamers waren. (Eponiemen als mansarde en ook guillotine, naar Guillotin, de uitvinder van het
instrument, illustreren hoe afleidingen kunnen worden gevormd van eigennamen, maar zeggen als zodanig niets over lexicale betekenisverschuivingen.
Het gaat hier immers om afleidingen van een bestaande eigennaam, en niet
om betekenisverschuivingen waarbij de vorm van het woord onveranderd
blijft.)
g. Het middel t.o.v. het resultaat. Het resultaat van een zekere activiteit kan
worden genoemd naar het middel waarmee die activiteit wordt uitgeoefend: zo
is een stempel zowel een voorwerp als de daarmee vervaardigde afdruk, zo
staan er vuile vingers op het raam, schrijft iemand een mooie hand, en heeft
een ander een scherpe pen. Het omgekeerde is ook mogelijk: veiligheid is een
toestand die zijn naam geeft aan één van de middelen waarmee hij verkregen
wordt (een veiligheid, zoals een pal, klep of ander controlemechanisme).
h. De handeling of de gebeurtenis t.o.v. het resultaat. Een klap die pijn doet is
niet de handeling van diegene die slaat, maar het resultaat daarvan, het fysieke effect op diegene die de klap incasseert; hetzelfde geldt voor een slag die
men niet te boven komt. Evenzo is een verzameling het resultaat van een
verzameling, in de primaire zin van "de handeling van het verzamelen".
i. De handeling of de gebeurtenis t.o.v. de uitvoerende personen of instanties.
Een verschijning is niet slechts het feit dat, of het proces waarbij iets of iemand verschijnt, maar ook diegene die of datgene dat verschijnt. Directie,
leiding, bijeenkomst zijn op vergelijkbare wijze niet alleen het dirigeren etc. als
proces of gebeurtenis, maar ook wie dirigeert, leiding geeft, bijeenkomt.

140

 Semantische Verandering 2

j. Het kenmerk t.o.v. de drager ervan. Deze toepassing is vergelijkbaar met de
vorige, al ging het daar om de relatie van dynamische processen of gebeurtenissen tot de daarbij betrokken personen, terwijl het hier gaat om statische eigenschappen en kenmerken t.o.v. de zaken tot personen die die eigenschap
vertonen. Zo kan men spreken van een gek, een dwaas, een schoonheid, de
godheid. Majesteit is niet alleen "koninklijke waardigheid of status", maar ook
de vorst zelf. Menigte is niet slechts "grote hoeveelheid", maar ook een groep
mensen

die

in

een

grote

hoeveelheid

aanwezig

zijn.

De

ken-

merk/gekenmerkte-relatie doet zich niet alleen voor bij personen: de moeilijkheid is zowel het kenmerk moeilijk te zijn, als de zaak die dat kenmerk heeft,
i.e. die moeilijk is.
k. Het bijverschijnsel t.o.v. het verschijnsel. De onderlinge verwisselbaarheid
van concomitante verschijnselen wordt geïllustreerd door zwoegen (oorspronkelijk "hijgen", nu "hard werken") en het Franse craindre (oorspronkelijk "beven, trillen", nu "bang zijn, vrezen"). Het belang van bijverschijnselen blijkt
daarnaast ook erg duidelijk bij symbolische begrippen als kroon voor "vorstelijk gezag", troonsbestijging voor "machtsovername (van een vorst)", of de
handschoen toewerpen voor "(formeel) uitdagen".
We kunnen bij dit overzicht nog wel een aantal opmerkingen maken. In de
eerste plaats moet de nadruk gelegd worden op het onvolledige van het overzicht: kleinere types zoals de overgang van de naam van een instrument op
de gebruiker daarvan (denk aan pers, "drukmachine" > "het geheel der journalisten (die zich daarvan bedienen)") zijn niet vertegenwoordigd, omdat we in
eerste instantie alleen de belangrijkere types hebben willen vermelden. Bovendien blijkt het niet altijd even duidelijk te zijn wanneer we van een ander
type moeten spreken: is de recipiënt/inhoudrelatie terug te brengen tot de
ruimtelijke relatie, of is het maar het beste om er in overeenstemming met de
traditie een apart type van te maken? De classificatiemoeilijkheden blijken ook
wanneer men grotere groeperingen van de opgesomde types beschouwt. De
traditionele retorica maakt m.n. een onderscheid tussen metonymie enerzijds
en

SYNECDOCHE

anderzijds, waarbij die laatste in hoofdzaak de deel/geheel-

en de materiaal/product-relatie omvat. De systematische gronden voor zo'n
hoofdonderscheid zijn echter niet zo duidelijk: de intuïtieve verbanden tussen
de twee gevallen onderling zijn zeker niet veel sterker dan bijvoorbeeld de
band tussen de deel/geheel-relatie en de ruimtelijke relatie, of tussen de materiaal/product-relatie en de herkomst/product-relatie.

141

 Taalverandering in Microperspectief

In de tweede plaats blijkt uit de voorbeelden dat we metonymische reeksen kunnen krijgen, waarbij verschillende metonymische relaties achtereenvolgens worden toegepast: glas is in de eerste plaats een stof, vervolgens
een daaruit vervaardigd voorwerp, en tenslotte de inhoud van dat voorwerp.
Tenslotte moet erop worden gewezen dat zelfs het onderscheid tussen
metafoor en metonymie niet altijd even makkelijk te herkennen is. Dat is bijvoorbeeld zo in bepaalde onder d genoemde gevallen van temporele relaties:
is een stormachtige week als aanduiding voor de gebeurtenissen in die week
een metaforische toepassing van de recipiënt/inhoud-relatie, of is het een autonoom metonymisch type? Een nog duidelijker voorbeeld is het volgende: zijn
de benen van een pantalon zo genoemd op grond van een metaforische gelijkenis naar de uiterlijke vorm, of op grond van een metonymische ruimtelijke
nabijheid? Veeleer dan een beslissing voor de ene of de andere categorie te
forceren, lijkt het beter hier te stellen dat een bepaalde betekenisontwikkeling
door meer dan één procédé tegelijk kan worden gerealiseerd: sommige betekenisontwikkelingen hebben een meervoudige motivatie.
Bij metaforiek berust de conceptuele overdracht op gelijkenis, en het is op
basis van de aard van die gelijkenis dat een classificatie van metaforische
types mogelijk wordt. Die classificatie is geenszins gemakkelijker consistent
en volledig te maken dan de classificaties die we al behandeld hebben, om
redenen die we dadelijk nog zullen specificeren. Eerst geven we echter een
voorbeeld van zo'n indeling, waarin m.n. drie hoofdgroepen van metaforen
onderscheiden worden: materiële, functionele en experiëntiële metaforen.
MATERIËLE metaforen berusten op een overeenkomst in de vorm of het uiterlijk van twee zaken, zoals wanneer we spreken over de voet of de flank van
een berg, de poot van een tafel, de kop en de staart van een colonne, of de
schelp van het oor. Het gaat daarbij duidelijk niet alleen om de vorm van de
zaak an sich, maar ook om de structurele positie van een zaak in het grotere
verband waarvan het een onderdeel is: de kop van een colonne wordt niet zo
genoemd omwille van bijvoorbeeld zijn ronde vorm, maar omwille van de
plaats in het geheel die hij inneemt.
FUNCTIONELE metaforen zijn gebaseerd op een overeenkomst in de functie
van de betrokken dingen: de bron van een gevoel is er de functionele oorzaak
van, zoals de bron van een rivier datgene is wat die rivier doet ontstaan. Die
functionele overeenkomst m.b.t. het begrip "causaliteit" vinden we daarnaast
ook bij werkwoorden: in dezelfde sfeer als de bron van daarnet ligt het werk-

142

 Semantische Verandering 2

woord voortvloeien uit. Voorbeelden van functionele metaforen zijn legio: men
denke aan de achtergrond van een beslissing, iemand die rijp is voor een
functie, een verschijnsel dat een gesel is voor de samenleving, een gezonde
redenering, enz. ad libitum.
EXPERIËNTIËLE metaforen tenslotte berusten op een overeenkomst in de
subjectieve ervaring die de taalgebruiker heeft van de betrokken zaken, i.e.
van het subjectieve effect dat die zaken op hem hebben. Dat subjectieve effect contrasteert met de veel meer objectieve gronden van materiële en functionele metaforen; het is voornamelijk op emotioneel en zelfs lichamelijk vlak
te situeren. Het is in deze groep dat we het verschijnsel moeten plaatsen dat
traditioneel als

SYNESTHESIE

wordt aangeduid: de overdracht van een begrip

van één ervaringsmodus naar een andere. Met "ervaringsmodus" zijn hier
o.m. de verschillende zintuiglijke waarnemingsvormen, het gevoel, somatische
reflexen en de motorische omgang met de wereld bedoeld. De eenvoudigste
voorbeelden van synesthesie zijn die waarbij begrippen van het ene zintuiglijke terrein naar het andere worden getransfereerd: men spreekt dan bijvoorbeeld over een zware stem (van het tactiele naar het auditieve) of van een
schreeuwerige kleur (van het auditieve naar het visuele). De overdrachten
gebeuren echter ook tussen ervaringsmodi die niet strikt binnen het zintuiglijke
vallen: bij een bitter verwijt wordt een gustatorische zintuiglijke ervaring bijvoorbeeld overgedragen op de emotionele ervaringsmodus, terwijl bij een
woord als rooskleurig visuele indrukken emotioneel-affectieve begrippen uitdrukken. Overgangen van het motorische naar het emotioneel-affectieve terrein treffen we aan bij de frequente gevallen waarbij lichaamsbewegingen en houdingen een psychologische waarde krijgen: beklemd, terneergeslagen,
bewogen, in de wolken, een schok krijgen, dwalen, ergens voor terugdeinzen.
Dat de voorgestelde driedeling in materiële, functionele en experiëntiële
metaforen een relatieve waarde heeft, blijkt uit het feit dat het bij individuele
metaforen soms moeilijk is exact aan te geven waar ze thuishoren. Het is althans in een aantal gevallen goed mogelijk om ze bij verschillende categorieen tegelijk in te delen. Wanneer men zegt dat iemand terneergeslagen is, dan
gebeurt er een synesthetische overgang van de ruimtelijk-lichamelijke ervaring
naar het emotionele terrein, gebaseerd op een gelijkenis in psychisch effect.
Maar men kan ook een functionele overeenkomst zien: zowel in de letterlijke
als in de overdrachtelijke betekenis wordt iemands mogelijkheid (of geneigdheid) tot vrij en actief handelen belemmerd, of worden zijn intenties gedwars-

143

 Taalverandering in Microperspectief

boomd. En als we spreken over de kop van een colonne, dan is er weliswaar
een materiële overeenkomst m.b.t. de plaats van de betrokken zaken in het
geheel waartoe ze behoren, maar dan is er ook een functionele overeenkomst
doordat de "leidinggevende" functie van het hoofd als zetel van het verstand,
overgedragen wordt op de zaak die aangeeft welke richting de colonne uitgaat. Bovendien speelt dikwijls nog de reeds eerder aangehaalde moeilijke
afbakenbaarheid t.o.v. metonymie een rol: als iemand zich beklemd voelt, zou
het gebruik van dat woord ter aanduiding van een gevoel dan niet evengoed
aan synesthesie zijn toe te schrijven als aan een causale metonymie, waarbij
de materiële situatie de oorzaak is van het gevoel?
Het is in het licht van deze overwegingen niet verwonderlijk dat classificaties van metaforen nogal uit elkaar kunnen lopen. Men moet daarbij bedenken
dat die classificaties niet zijn ingegeven door een streven naar classificatieom-de-classificatie: het is integendeel de bedoeling van de historische semantiek om door uitgebreide observatie en door ordening van het waargenomene
enig inzicht te krijgen in de mechanismen die de geneigdheid van het menselijke verstand tot het denken in gelijkenissen mogelijk maken. In de literatuur
over metaforiek komt heel sterk de idee naar voren dat juist die mogelijkheid
tot het maken van vergelijkingen één der basistrekken van de menselijke kennis is. Dat het daarbij niet altijd mogelijk is die vergelijkingen tot simpele types
terug te brengen, zou wel eens een cruciaal aspect van de metaforische capaciteit van het menselijke denken zelf kunnen zijn: die is juist zo belangrijk
omdat ze de voor de hand liggende paden verlaat, onverwachte resultaten
oplevert, het denken stimuleert door zaken met elkaar in verband te brengen
die op het eerste gezicht onvergelijkbaar zijn.
Bij de voorgestelde driedeling moet tenslotte nog opgemerkt worden dat
ook alternatieve indelingen van metaforen in omloop zijn. We zullen er hier
drie behandelen.
In de eerste plaats moeten we het hebben over het onderscheid tussen
LEVEND(IG)E

en

VERBLEEKTE

(ook wel "dode" of "versteende") metaforen. Dit

onderscheid heeft te maken met de vraag of de metaforische oorsprong van
de overdrachtelijke gebruikswijze nog opvalt of niet. In hoofdzaak gaat het
daarbij om de vraag of de letterlijke betekenis van het metaforisch gebruikte
woord nog opgeroepen wordt bij het gebruik van de metafoor, m.a.w. of de
vergelijking die aan de basis ligt van het metaforische woordgebruik op de
voorgrond van het bewustzijn treedt. Dat is een uitermate vaag criterium dat in

144

 Semantische Verandering 2

veel gevallen geen afdoend antwoord zal opleveren, maar er zijn in ieder geval wel een aantal voorbeelden te vinden waarin de verstening onomstotelijk
is. Dat is m.n. het geval wanneer de letterlijke betekenis van het woord nauwelijks nog een rol speelt in het betreffende lexicale concept. Een voorbeeld is
onomstotelijk: letterlijk betekent dat "niet omgestoten kunnende worden", maar
die letterlijke betekenis heeft het woord in het hedendaagse Nederlands niet of
nauwelijks meer (we zeggen dan veeleer onomstootbaar of gebruiken een
parafrase). De metaforische oorsprong van de betekenis "onweerlegbaar"
wordt op die manier verhuld, omdat haast niemand nog de band met het letterlijk onomstootbare of zelfs maar met stoten legt. Andere voorbeelden van
verstening zijn hinderpaal of wiek (oorspronkelijk "vleugel"): telkens blijft de
vergelijking met de letterlijke betekenis achterwege omdat die ondertussen uit
het courante toepassingsdomein van het woord verdwenen is. Een twijfelgeval
is dan weer de voet van de berg: voet heeft natuurlijk nog wel z'n letterlijke
naast z'n metaforische betekenis, maar het is een moeilijke vraag in hoeverre
die letterlijke betekenis een rol speelt wanneer de metaforische uitdrukking
wordt gebruikt. We kunnen in feite niet uitsluiten dat de mate waarin die letterlijke betekenis geactiveerd wordt door het metaforische gebruik, verschilt van
individu tot individu en van gebruikscontext tot gebruikscontext, en dat maakt
de verstening van metaforen tot een bijwijlen erg fluctuerende categorie.
In de tweede plaats wordt wel gezocht naar classificaties van metaforen
die specifieker zijn dan algemene categorieën als "experiëntiële" of "functionele" of "verbleekte" metaforen, en die qua specificiteitsgraad vergelijkbaar zijn
met wat we daarnet voor de metonymische ontwikkelingen geïllustreerd hebben. Dergelijke klassen van metaforen (die enerzijds het zuiver lexicale niveau
overstijgen, maar die anderzijds minder algemeen zijn dan de categorieën van
daarstraks) worden in de recentere literatuur

GEGENERALISEERDE METAFOREN

genoemd: metaforische denkpatronen die zich manifesteren op een ruimer
conceptueel terrein dan dat van het individuele woord. In het werk van Lakoff
& Johnson (1980) wordt o.m. gesteld dat de gegeneraliseerde metafoor
IS WAR

LOVE

aan de basis ligt van de volgende afzonderlijke metaforen:

He is known for his many rapid conquests. She fought for him, but his
mistress won out. He fled from her advances. She pursued him relentlessly. Het is slowly gaining ground with her. He won her hand in marriage. He overpowered her. She is besieged by suitors. He has to fend

145

 Taalverandering in Microperspectief

them off. He enlisted the aid of her friends. He made an ally of her
mother. Theirs is a misalliance if I've ever seen one.
Een onderzoek naar met elkaar vergelijkbare afzonderlijke metaforen maakt
het zo mogelijk na te gaan volgens welke dieper liggende denkpatronen een
conceptueel domein in een bepaalde taal georganiseerd wordt.
In de derde plaats komen we nog even terug op het onderscheid tussen
METAFORISCHE EN NIET-METAFORISCHE VERGELIJKING.

Wanneer we metaforiek

definiëren als gebaseerd op vergelijking, dan is dat nog maar een nodige, en
geen voldoende voorwaarde om van metaforen te spreken. Zoals we al opmerkten in het vorige hoofdstuk zijn er immers ook betekenisoverdrachten die
eveneens op vergelijking berusten, maar die we niettemin niet als metaforen
beschouwen. Ter illustratie diende het woord artillerie: de nieuwe vuurwapens
zijn naar hun werking functioneel vergelijkbaar met de oudere vormen van
geschut, maar toch zal men deze betekenisoverdracht meestal niet als metaforisch bestempelen. Dat lijkt in hoofdzaak te liggen aan het feit dat het woord
in zijn jongere toepassing niet figuurlijk gebruikt is; van het figuurlijke gebruik
van dat woord gaven we een voorbeeld in de trant van "iemand gooit een artillerie van argumenten in het strijdperk van het debat", een context waarin niemand eraan zal twijfelen met een metafoor te maken te hebben.
Een cruciale vraag voor de metafoorstudie is dan: welke factoren bepalen
of we van een figuurlijke betekenis spreken? In het algemeen kan zeker niet
gezegd worden dat deze vraag op een sluitende, definitieve manier is opgelost, maar het is wel mogelijk een aantal belangrijke factoren te identificeren.
(Die identificatie levert dan een classificatie op van metaforen op grond van de
factor die het figuurlijke karakter van de betekenisoverdracht bepaalt.) We
noemen vier relevante factoren: synesthetische overgangen (zoals hierboven
behandeld), de overgang van dieren op mensen (zoals in toepassingen waarbij iemand een leeuw, vos, varken, ezel e.d. genoemd wordt), en de overgang
van personen op zaken (zoals wanneer men zegt dat de zon zich spiegelt in
het water, of dat het geluk iemand toelacht), en de overgang van concreet
naar abstract. Dit laatste type is de meest algemene en waarschijnlijk ook wel
de frequentste vorm van figuurlijkheid of oneigenlijkheid. Men denke hier alleen maar aan alle gevallen waarin ruimtelijke begrippen worden overgedragen op tijdsrelaties (voor 4 uur, onder het eten, tussen 3 en 5, de tijd gaat
voorbij, een episode is achter de rug, een korte of een lange periode, enz.), of
aan voorbeelden waarbij ruimtelijke constellaties en gebeurtenissen worden

146

 Semantische Verandering 2

geprojecteerd op mentale toestanden en processen (een redenering volgen,
een begrip vatten, een idee in je hoofd hebben, een opvatting verwerpen, een
argument uiteenzetten, een gedachte uit je hoofd zetten, etc.).

Opgaven bij Hoofdstuk 14
1) In welk van de volgende gevallen is er sprake van metonymisch gebruik
van het onderstreepte woord?
a) De schoonheid van deze vrouw is spreekwoordelijk.
b) Kanker is een vreselijke ziekte.
c) a én b
d) a noch b
2) Synecdoche, eponiem en geoniem treffen we aan bij respectievelijk:
a) onder de wol kruipen, krenten eten, de boycot van de staking
b) de koppen tellen, braille lezen, champagne drinken
c) een dwaas bespotten, Streuvels lezen, met krijt schrijven
d) de koppen tellen, een astrakan kopen, een mansarde huren
3) Materiële, experentiële en functionele metafoor treffen we aan bij respect.
a) de neus van een vliegtuig, de bron van alle kwaad, een hoge toon
b) het oor van een kopje, een honingzoet geluid, na rijp beraad
c) de weerbots van een ziekte, zijn schouders zetten onder een project, de
poten van een stoel
d) de vlam van zijn liefde, een bewogen leven, in de wolken zijn met een voorstel
4) De uitdrukking 'in zijn wiek geschoten zijn' is:
a) een gegeneraliseerde metafoor
b) een verbleekte metafoor
c) een materiële metafoor
d) een niet-metaforische vergelijking
5) Welke uitspraak klopt niet
a) Vergelijking is een nodige, maar geen voldoende voorwaarde om van een
metafoor te spreken
b) Het verschijnsel synesthesie berust op metonymische relaties
c) Het onderscheid tussen metonymie en synecdoche gaat terug op de traditionele retorica
d) Contiguïteitsrelaties betreffen een reële band tussen de betrokken zaken

147

 15

DE TAALFAMILIES VAN DE WERELD
In de volgende reeks hoofdstukken schakelen we over van een interne aanpak (waarbij we de mechanismen van taalverandering beschreven hebben in
termen van de taalstructuur) naar een externe benadering waarbij de relatie
tussen talen of taalvariëteiten als geheel in het brandpunt van de belangstelling staat. Bij wijze van encyclopedische opmaat en als aanvulling bij
hoofdstuk 7 geven we eerst een overzicht van de taalfamilies van de wereld.
We streven daarbij niet naar volledigheid; een aantal kleinere taalfamilies
worden niet genoemd, en de genetisch geïsoleerde talen slechts in zeer beperkte mate. Ook binnen de families worden alleen de belangrijkste talen of
verdelingen gememoreerd. De vermelde talen of taalgroepen zijn oorspronkelijke, "inheemse" talen (zoals ook in hoofdstuk 7 met de verspreiding van de
Indo-europese talen door de kolonisatie geen rekening is gehouden). De kaarten aan het einde van het hoofdstuk illustreren de geografische verspreiding
van de taalfamilies.
Om te beginnen noemen we enkele talen die op het Europese grondgebied gesproken worden (of werden), maar die niet tot de Indo-europese taalgroep behoren. Het Hongaars behoort samen met o.a. het Fins en het Samojeeds (dat gesproken wordt in Noord-West-Siberië) tot de

OERALISCHE

taal-

groep. Het Hongaars, dat van deze groep de meeste sprekers heeft, bevindt
zich a.h.w. als een Oeralisch eiland in het Indo-europese gebied. Dat geldt
ook voor het

BASKISCH,

in de Pyreneeën en het noorden van Spanje. Het Bas-

kisch is echter niet alleen in ruimtelijke zin geïsoleerd: het heeft tot nu toe alle
pogingen weerstaan om het op een overtuigende wijze met andere talen in
verband te brengen. Het Baskisch illustreert op die manier het verschijnsel
van de (genetisch) geïsoleerde talen: talen die niet op een zinnige wijze in de
bestaande families kunnen worden ingepast, en die zo een taalgroep op zich
vormen.
Nog zo'n voorbeeld van een geïsoleerde taal binnen de grenzen van Europa is het

ETRUSKISCH,

de taal van de Etruskische beschaving die in de 6de

eeuw voor Christus haar hoogtepunt bereikte. Het Etruskisch werd mogelijk
nog tot de 4de eeuw na het begin van onze jaartelling in het gebied van de

148

 De Taalfamilies van de Wereld

Etruskische cultuur (ruwweg: het huidige Toscane) gesproken, maar ondertussen is het in ieder geval helemaal uitgestorven. Het verschil met het Baskisch
is ook dat we nog geen goed beeld hebben van de linguïstische structuur van
het Etruskisch. Het is ons overgeleverd in zowat tienduizend inscripties
(meestal grafschriften en opdrachten), maar slechts een beperkt gedeelte van
het beschikbare materiaal is op een aanvaardbare manier ontcijferd. Wanneer
we, na een volledige ontcijfering, meer duidelijkheid zouden hebben over de
linguïstische kenmerken van het Etruskisch, zou natuurlijk ook nieuw licht
kunnen vallen op de genetische positie ervan. Voorlopig moeten we echter
vasthouden aan de gedachte dat het Etruskisch, zoals het Baskisch, een op
zichzelf staande taal is.
Het Turks (dat een Europese taal is voor zover het in Europees Turkije,
aan deze zijde van de Bosporus, gesproken wordt) behoort tot samen met
o.a. het Oezbeeks, het Azerbeidzjaans, het Turkmeens en het Tataars tot de
Turkse taalgroep, en die behoort dan weer tot de

ALTAÏSCHE

familie. Die Alta-

ische familie strekt zich van de Balkan over Centraal-Azië uit tot Noord-WestSiberië, en omvat naast de Turkse talen de Mongoolse talen en de Toengoezische talen.
De

KAUKASISCHE

talen zijn te vinden in de Kaukasus, in het gebied tussen

de Zwarte Zee en de Kaspische Zee. Het gebied in kwestie kent een zeer
hoge concentratie aan talen uit verschillende taalfamilies: behalve Indoeuropese talen (zoals het Armeens) en Altaïsche talen (zoals het Azerbeidzjaans) treft men er een drietal taalgroepen aan die traditioneel als één familie
worden behandeld, maar waarvan het eigenlijk nog niet helemaal zeker is of
ze wel onderling verwant zijn. De belangrijkste Zuid-Kaukasische (Kartvelische) taal is het Georgisch. De belangrijkste West-Kaukasische talen zijn het
Abchazisch en het Tsjerkessisch. De belangrijkste Oost-Kaukasische taal is
het Avaars.
De DRAVIDISCHE talen worden voornamelijk gesproken in het zuiden van het
Indische subcontinent. Het bekendst is het Tamil, naast het Kannada en het
Teloegoe.
De positie van het

KOREAANS

en het

JAPANS

in de genetische classificatie

van de talen van de wereld is onduidelijk. In sommige classificaties worden ze
in de Altaïsche groep opgenomen, maar in andere gevallen worden ze ieder
als een geïsoleerde taal beschouwd. De moeilijke plaatsbaarheid heeft o.a. te
maken met het feit dat de historische achtergrond van de gelijkenissen tussen

149

 Taalverandering in Macroperspectief

het Koreaans en de Altaïsche talen niet duidelijk is: gaat het om genetische
verwantschap, of om beïnvloeding door geografisch contact?
De SINO-TIBETAANSE taalfamilie omvat, aan de kant van de Chinese tak van
de familie, de verschillende Chinese talen (zoals het Kantonees en het Mandarijns). Omwille van het gemeenschappelijke schrift en de gezamenlijke literaire en culturele traditie is het gebruikelijk te spreken van de Chinese "dialecten"; objectief gesproken verschillen die variëteiten van het Chinees echter
niet minder van elkaar dan bijvoorbeeld de Romaanse of Germaanse talen
onderling. De Tibetaanse tak van de Sino-Tibetaanse familie omvat het Tibetaans zelf en het Burmees.
De

THAI-familie

omvat een aantal talen die worden gesproken in Thailand

en in de omgeving van dat land. De belangrijkste zijn het Thais en het Laotiaans.
AUSTRO-AZIATISCHE

talen treft men aan van Oost-India tot Zuidoost-Azië.

De belangrijkste zijn het Khmer (de nationale taal van Cambodja) en het Vietnamees.
De

AUSTRONESISCHE

taalfamilie omvat de meeste eilanden van de Stille

Oceaan, met uitzondering van Australië, Tasmanië en het grootste deel van
Nieuw-Guinea. Het betreft hier m.a.w. een gebied van Madagascar tot het
Paaseiland, en van Taiwan en Hawaï tot Nieuw-Zeeland; een van de meer
bekende talen in deze familie is het Tagalog, de belangrijkste inheemse taal
van de Filippijnen. De linguïstische verscheidenheid in dit gebied is erg groot,
en de precieze verwantschapsrelaties blijven vaak nog duister.
Onder de AUSTRALISCHE talen verstaan we de inheemse talen van Australië
en Tasmanië. Oorspronkelijk (voor de Europese kolonisatie) moeten er zo'n
tweehonderd verschillende geweest zijn. De meeste daarvan zijn nu uitgestorven, en het grootste gedeelte van de thans nog gesproken talen is met uitsterven bedreigd, omdat ze niet meer aan de kinderen worden aangeleerd.
R.M.W. Dixon, een specialist ter zake, gaat ervan uit dat er nog slechts een
twintigtal echt gezonde Aboriginal talen overblijven.
De term

PAPOEA-talen

wordt gebruikt voor de op Nieuw-Guinea gesproken

talen die niet tot het Austronesisch behoren. Van een werkelijke genetische
identiteit is echter geen sprake.
Gaan we op onze wereldreis nog een eindje verder naar het westen, dan
bereiken we Amerika. Over de genetische indeling van de inheemse Amerikaanse talen (ook wel

AMERINDISCHE

talen genoemd) bestaat lang geen eens-

150

 De Taalfamilies van de Wereld

gezindheid: zowel in Noord-Amerika, in Midden-Amerika, als in Zuid-Amerika
zijn een aantal vrij duidelijk gedefinieerde taalfamilies te onderscheiden, maar
over de grotere groepering daarvan lopen de meningen uiteen. Sommige onderzoekers gaan uit van niet meer dan drie superfamilies, maar anderen onderscheiden misschien wel een tweehonderdtal niet verwante families en geisoleerde talen. We noemen hier slechts enkele taalfamilies waarover geen
discussie bestaat.
In Noord-Amerika onderscheiden we om te beginnen de
ALEOETISCHE familie,

ESKIMO-

een relatief kleine groep talen met het Eskimo als belang-

rijkste. De omvangrijkste taal in de

NA-DENÉ-familie

talen zijn hiermee nauw verwant. Van de
Ojibwa de meeste sprekers. Tot de

is het Navaho; de Apache-

ALGONKIN-talen

kennen Cree en

MACRO-SIOUAN-familie

behoren o.m.

Irokees, Dakota (of Sioux), Crow, Mohawk, en Pawnee.
Voor Midden-Amerika kunnen we wijzen op het

UTO-AZTEEKS,

waartoe o.a.

het Nahuatl (de taal van de Azteken) behoort, en op de MAYA-talen.
In Zuid-Amerika zijn de twee belangrijkste talen het Quechua en het Aymara. Het

QUECHUA

(de taal van de Inca's) is waarschijnlijk een genetisch ge-

isoleerde taal; het Aymara behoort tot de JAQÍ-familie.
Tenslotte belanden we in Afrika, waar we vier families kunnen onderscheiden. De kleinste, het

KHOISAN,

omvat de talen van de Bosjesmannen en de

Hottentotten, in het zuidwesten van het Afrikaanse continent.
De omvangrijkste familie is die van de

NIGER-CONGO-talen,

die worden ge-

sproken in het grootste gedeelte van Afrika ten zuiden van de Sahara. Deze
familie wordt zelf weer onderverdeeld in verschillende groepen, waarvan de
Bantoe-groep verreweg de belangrijkste is, niet alleen omwille van het aantal
talen (een vijfhonderdtal), maar ook omwille van het Swahili, dat door ongeveer 300 miljoen sprekers als lingua franca gebruikt wordt. Niet-Bantoe-talen
binnen de Niger-Congo-familie zijn o.a. Efik, Yoruba, Igbo en Ewe.
De

NILO-SAHARAANSE

familie is enerzijds terug te vinden in Tsjaad, ander-

zijds in (delen van) Ethiopië, Sudan, Uganda en Kenia.
De

AFRO-AZIATISCHE

familie tenslotte bedekt het noorden van Afrika en een

groot stuk van het Midden-Oosten. Vijf groepen worden onderscheiden, waarvan het Semitisch de meest bekende is. De andere groepen binnen de AfroAziatische familie worden gevormd door het Oudegyptisch (dat als zodanig
uiteraard uitgestorven is, en waarvan de nakomeling, het Koptisch, nog
slechts gebruikt wordt als religieuze taal door de monofysitische Christenen

151

 Taalverandering in Macroperspectief

van Egypte), de Berbertalen (met o.m. het Toeareg) in de noordwestelijke
Sahara, de Koesjitische talen (zoals het Somalisch) in de Hoorn van Afrika, en
de Tsjadische talen, waaronder het Haussa, dat een belangrijke rol vervult als
handelstaal in Nigeria, Niger, en andere Centraal-Afrikaanse landen.
De Semitische subgroep van de Afro-Aziatische familie vormt een van de
belangrijkste taalgroepen ter wereld, ook in cultuurhistorisch opzicht. Tot de
oudere leden van deze groep behoren immers het Akkadisch (d.w.z. het Babylonisch en het Assyrisch, de talen van de Mesopotamische culturen die van
het derde tot het midden van het eerste millennium voor Christus het Nabije
Oosten domineerden), het Hebreeuws (de taal van het Oude Testament), en
het Aramees (de taal die Jezus sprak). De voornaamste moderne taal in de
Semitische groep is het Arabisch, dat in verschillende spreektaalvariëteiten
terug te vinden is van Marokko tot de Indische Oceaan. Het Klassiek Arabisch
– de taal van de Koran – vormt als literaire, geschreven variant van het Arabisch een belangrijke bindende culturele factor in de Arabische wereld. Onder
Ivriet verstaan we de moderne vorm van het Hebreeuws, die rond de eeuwwisseling ontstond als een bewuste revivificatie van het oude Hebreeuws; het
is nu de officiële taal van Israël. Onder de moderne Semitische talen vermelden we verder nog het Amhaars, dat de officiële taal is van Ethiopië.
Eén conclusie springt bij dit overzicht alvast in het oog: er zijn nogal wat
twijfelgevallen te noteren, en bij een aantal groeperingen lijkt de classificatie
minstens evenzeer door geografische als door linguïstische criteria te zijn ingegeven. De oorzaak van deze onduidelijkheden ligt voor een deel bij het feit
dat veel van het taalkundige materiaal dat nodig is om tot een sluitende genetische classificatie te komen, ontbreekt: slechts van een minderheid van talen
zijn schriftelijke bronnen beschikbaar die ver genoeg in de tijd teruggaan om
de talen in hun oudere fasen te leren kennen – en juist die oudere taalstadia
zijn vaak onontbeerlijk om uitsluitsel over veronderstelde verwantschappen te
krijgen. Daarnaast is het een groot probleem dat veel talen uitgestorven zijn
voor ze goed beschreven zijn. Vooral in Zuid-Amerika, waarschijnlijk het linguistisch slechtst ontgonnen gebied op aarde, is het tempo waarmee talen verdwijnen veel hoger dan het tempo waarmee ze beschreven worden.
Een tweede conclusie betreft de nauwe band tussen taal en etnisch gevoel. Bij een overzicht van de talen van de wereld zoals we dat hier gegeven
hebben, blijkt die etnische koppeling vooral wanneer we nagaan hoe vaak
taalverschillen een rol spelen in etnische conflicten. Enkele voorbeelden kun-

152

 De Taalfamilies van de Wereld

nen hier volstaan. Het nationalisme van de Baskische afscheidingsbeweging
ETA is ook een linguïstisch nationalisme: het dominante Spaans wordt als een
bedreiging voor de eigen cultuur ervaren. Ook de Koerden in het oosten van
Turkije en het westen van Irak bevinden zich als een linguïstische minderheid
tussen talen uit een andere taalfamilie: het Koerdisch is een Indo-europese
taal tussen het Altaïsche Turks van Turkije en het Semitische Arabisch van
Irak. En de Tamils op Sri Lanka en in het zuiden van Indië spreken een Dravidische taal, in contrast met het Indo-europese Singalees van hun tegenstanders.

Figuur 15.1 biedt een geografisch overzicht van de grote taalfamilies, en vermeldt daarbij ook enkele geïsoleerde talen..

153

 Taalverandering in Macroperspectief

154

 De Taalfamilies van de Wereld

Figuur 15.1
De geografische positie van de voornaamste taalfamilies

155

 Taalverandering in Macroperspectief

Opgaven bij Hoofdstuk 15
1) In welk van de onderstaande rijtjes zijn alle talen 'in Europa gesproken nietIndo-Europese talen'?
a) Baskisch, Fins, Armeens en Hongaars
b) Samojeeds, Fins, Hongaars en Baskisch
c) Turks, Fins, Khoisan en Hongaars
d) Armeens, Samojeeds, Etruskisch en Oezbeeks
2) Dravidische talen worden vooral gesproken:
a) in het oosten van het Indische subcontinent
b) in het zuiden van het Indische subcontinent
c) in zuidelijk Afrika
d) aan de westkust van Afrika
3) Welke van de onderstaande talen is zeker geen genetisch geïsoleerde
taal?
a) Tagalog
b) Baskisch
c) Etruskisch
d) Koreaans
4) Welke taal behoort tot de groep van de Algonkin talen?
a) Aymara
b) Crow
c) Cree
d) Toeareg
5) Swahili is een:
a) Bantoetaal
b) Khoisantaal
c) Aboriginaltaal
d) Afro-Aziatische taal
6) Welke taal behoort niet tot de Afro-Aziatische familie?
a) Somalisch
b) Toeareg
c) Hebreeuws
d) Yoruba

156

 16

TAALCONTACT EN ONTLENING
Aan het einde van hoofdstuk 7 hebben we opgemerkt dat het stamboommodel
een aantal impliciete beperkingen bevat: het schenkt geen aandacht aan beïnvloeding tussen genetisch niet-verwante talen (zoals we die m.n. bij ontleningsprocessen kunnen vaststellen), het is niet erg duidelijk over de invloed
van geografische factoren bij taalveranderingen, en het suggereert dat de
ontwikkelingen alleen in divergerende richting gaan. In dit hoofdstuk en de
twee volgende gaan we in op deze drie problemen voor het stamboommodel.
In dit hoofdstuk kijken we naar ontleningsprocessen, in het volgende naar
geografische factoren bij taalveranderingen, en in het laatste hoofdstuk van
deze sectie naar standaardiseringsprocessen. De indeling is niet helemaal
zuiver, omdat er significante overlappingen zijn tussen de drie onderwerpen:
standaardisering bijvoorbeeld is een vorm van convergentie, maar ontlening is
dat ook; ontlening gebeurt niet alleen tussen niet genetisch verwante talen,
maar ook tussen verwante talen, én tussen talen die zich geografisch in elkaars nabijheid bevinden. Op deze relaties tussen de thema's van de hoofdstukken zullen we natuurlijk bij de behandeling van de onderwerpen zelf terugkomen.
Ontleningsprocessen kunnen op verschillende manieren geclassificeerd
worden: afhankelijk van de vraag of de donortaal de eerste of de tweede taal
van de betrokken sprekers is, afhankelijk van de aard van de ontleende taalelementen, en afhankelijk van de geografische relatie tussen de uitlenende en
de ontvangende taal.
De eerste indeling is gebaseerd op de vaststelling dat taalcontact inhoudt
dat sprekers van een bepaalde taal kennis hebben (hoe miniem ook) van een
tweede taal: naast hun eerste taal of moedertaal (T1) hebben ze een tweede
taal (T2), of onderdelen daarvan, verworven. Beïnvloedingsprocessen kunnen
nu zowel optreden van T1 naar T2 als omgekeerd. Wanneer T2 invloed uitoefent op T1 kunnen we spreken van

OVERNAME;

die treedt bijvoorbeeld op wan-

neer het Nederlands (d.w.z.,de sprekers van het Nederlands) woorden als
computer, hi tech, virtual reality ontlenen uit het Engels. Wanneer, omgekeerd, T1 invloed uitoefent op T2 wordt wel gesproken van

157

OVERDRACHT.

Die

 Taalverandering in Macroperspectief

treedt bijvoorbeeld op wanneer een Nederlandssprekende zijn articulatiegewoonten overdraagt op zijn uitspraak van het Engels: hoorbare problemen met
de fricatieve dentalen van het Engels (de stemloze th van thing en de stemhebbende th van the) zijn een uiting van een dergelijk overdrachtsproces.
Een specifieke situatie waarbij overdracht en overname een rol spelen is
die waarbij beide talen in hetzelfde gebied aanwezig zijn en waarbij een van
de betrokken talen de taal is van een dominante politieke of sociale elite. Dat
is typisch het geval bij veroveringen van een grondgebied door een anderstalige groep; de oorspronkelijke taal zal dan vaak onderdrukt worden, of althans
weinig prestige genieten. In deze situaties spreekt de historische taalkunde
van een SUBSTRAATTAAL (de ondergeschikte taal) en van een SUPERSTRAATTAAL
(de prestigieuze taal). Van substraatinvloed is nu sprake wanneer elementen
van de substraattaal doordringen in de dominante superstraattaal. Voor de
sprekers van de substraattaal die de superstraattaal overnemen is daarbij dan
uiteraard sprake van overdracht; voor de sprekers van de superstraattaal die
elementen uit het substratum in hun eigen taalgebruik incorporeren, is er
sprake van overname. Omgekeerd is sprake van superstraatinvloed wanneer
de substraattaal de dominante taal wordt, maar wel elementen uit het superstratum overneemt. (En ook hier weer kan het proces beschouwd worden
vanuit het perspectief van de substraatspreker, en dan is er sprake van overname, of vanuit het perspectief van de superstraatspreker, en dan is er sprake
van overdracht.)
Zo'n proces van superstraatinvloed ligt misschien minder in de lijn van de
verwachtingen, gegeven dat we de superstraattaal net gedefinieerd hebben
als de taal van de politiek dominante elite. Er zijn echter onmiskenbare voorbeelden van historische situaties waarin de veroveraars de taal van de veroverden overnamen: de Normandiërs die in 1066 Engeland veroverden, legden niet het Frans op aan de oorspronkelijke bevolking. En de Franken die ten
tijde van de Germaanse volksverhuizingen de Gallo-Romeinse gebieden veroverden, hebben Frankrijk niet gegermaniseerd. Zulke ontwikkelingen zijn
alleen maar op het eerste gezicht onverwacht. Veroveraars kunnen er immers
allerlei vormen van belang bij hebben om de oorspronkelijke taal intact te laten: een opgelegde taalverandering zou het verzet tegen hun aanwezigheid
immers kunnen doen toenemen, en bovendien kan het behoorlijk inefficiënt
zijn om een bestaande, op de substraattaal gebaseerde infrastructuur door
een hele nieuwe te vervangen. Dat laatste heeft zeker een rol gespeeld bij de

158

 Taalcontact en Ontlening

Franken in Gallië: de organisatorische structuur in het veroverde gebied was
in eerste instantie kerkelijk, en die kerkelijke organisatie was gebaseerd op het
Latijn. De Franken namen dan ook al snel samen met het christelijke geloof
het volkslatijn van hun cultureel meer geavanceerde onderdanen over.
Als voorbeeld van superstraatwerking wijzen we op de invloed die het
Normandische Frans op het Engels heeft uitgeoefend. Het grote aantal Franse woorden in het Engels wordt wel genoemd als een van de oorzaken van de
vaak geprezen rijkdom van de Engelse woordenschat. Hier beperken we ons
tot twee voorbeelden waaruit meteen ook de culturele achtergrond van ontleningsprocessen kan blijken. Zo is het, om te beginnen, opvallend dat het Engels juist in het woordveld van oorlog en krijgskunst veel woorden van Franse
oorsprong kent; het is niet onwaarschijnlijk dat de militaire dominantie van de
Normandische veroveraars daar iets mee te maken heeft. In het onderstaande
rijtje (figuur 16.1) wordt naast het Engelse woord het Franse (in een enkel
geval Oud-Franse) woord gegeven, naast het Nederlandse woord (dat dan
telkens van Germaanse oorsprong blijkt te zijn). Hiermee is niet gezegd dat
het Nederlands niet evenzeer invloed van het Frans heeft ondergaan in het
lexicale veld van de oorlogvoering (soldaat, officier, militair, kanon), maar de
invloed in het Engels lijkt alvast op het eerste gezicht groter te zijn geweest.
battle

bataille

veldslag

arms

armes

wapens

navy

OFR navie

vloot

enemy

ennemi

vijand

siege

siège

belegering

Figuur 16.1
Franse invloed op het Engels
Typerend zijn ook de doubletten waarbij de oorspronkelijke Germaanse
woorden verwijzen naar levend vee, terwijl de woorden van Franse origine het
vlees van de dieren benoemen zoals dat op tafel komt: cow/ox versus beef,
calf versus veal, swine versus pork, sheep versus mutton. Men heeft daarin
een weerspiegeling gezien van de sociale taakverdeling: de Engelssprekenden kwamen in contact met de Franse woorden wanneer ze opdienden bij de
heersers, terwijl de oorspronkelijke Germaanse woorden voornamelijk op de
boerderij van belang waren.

159

 Taalverandering in Macroperspectief

Als voorbeeld van een substraatwerking kijken we naar Keltische relicten
in de talen van Europa. Keltische woorden in de gewone woordenschat zijn
nauwelijks te vinden, maar in de toponymie (d.w.z., bij plaatsnamen) zijn wel
erg duidelijke voorbeelden te registreren. De stad Wenen, bijvoorbeeld, ontleent haar naam aan de Keltische vorm Vindobona, waarin het bona-element
zoveel betekent als "nederzetting". Andere Keltische plaatsnamen worden
gevormd op -lanos, wat "vlakte" betekent: Milaan uit Mediolanos is daarvan
een illustratie, waarbij dezelfde vorm Mediolanos in het Franse taalgebied
terug te vinden is in vormen als Moliens, Molliens, Meillant, Montmeillant, Miolan, Méolans, Montmélian en Meylan. Het magos-suffix betekent zoveel als
"veld"; dat geeft o.m. Dormagen uit Durnomagos, Remagen uit Rigomagos,
Argentan en Argenton uit Argentomagos, en Charenton uit Carentomagos.
Een vaak voorkomende vorm op -magos is Noviomagos, "nieuw veld": naast
Nijmegen vinden we Neumagen in het Duitse taalgebied, en in het Franse
taalgebied o.m. Nouvion, Noyant, Noyon, Nyons, Nogent. Zeer frequent zijn
ook de namen gevormd op -dunos, "versterkte hoogte, versterking", zoals
Mellodunos > Mellun, Meudon en Virodunos > Verdun. In een aantal van deze
voorbeelden ziet men hoe eenzelfde Keltische vorm op verschillende plaatsen
in Europa in de toponymie voorkomt. We geven daarvan in figuur 16.2 nog
een uitgebreider voorbeeld, aan de hand van de plaatsnaam Lugudunos.
Zonder volledig te zijn geven we telkens de vorm waarin het Keltische toponiem in Latijnse geschriften terug te vinden is (voor zover dat het geval is), de
huidige plaatsnaam (voor zover die etymologisch teruggaat op het Keltische
woord), en een geografische situering. Bij de Latijnse vormen staat de L. voor
Lugdunum. In de uiterst rechtse kolom staan tussen haakjes de huidige namen wanneer die etymologisch verschillen van de Keltische vorm.
Een tweede indeling van ontleningsprocessen is gebaseerd op de aard
van de ontleende taalelementen. We denken bij ontleningen in eerste instantie
aan woorden, maar naast lexicale elementen komen ook andere elementen in
aanmerking. In de volgende bladzijden geven we voorbeelden van lexicale
ontlening, morfologische ontlening, fonologische ontlening, ontlening van constructiepatronen, en semantische ontlening.
L. Segusiavorum

Lyon

L. Convenarum

––––

Fr., dept. Rhône
Fr., dept. Haute-Garonne (SaintBertrand de Comminges)

160

 Taalcontact en Ontlening

L. Consoranorum

––––

Fr., dept. Ariège (Saint-Lizier)

L. Vocontiorum

Montlahue

Fr., dept. Drôme

L. Batavorum

––––

Nl., in de buurt van Leiden

L. Remorum

Laon

Fr., dept. Aisne

Lucdunus

Loudon

Fr., dept. Sarthe

––––

Lion-en-Sullias

Fr., dept. Loiret

––––

Laons

Fr., dept. Eure-et-Loire

Laudanum

Laudun

Fr., dept. Gard

––––

Lauzun

Fr., dept. Lot-et-Garonne

––––

Monlezun

Fr., dept. Gers

––––

Montlauzun

Fr., dept. Lot

Laudanum

Loudun

Fr., dept. Vienne
Figuur 16.2

Verspreiding van het Keltische toponiem Lugudunos
De ontlening van

WOORDEN

is het frequentst voorkomende ontleningspro-

cédé; de omvang van het verschijnsel wordt duidelijk wanneer we inzien dat
ook in het Nederlands zeer alledaagse woorden als muur, toren of wijn oude
ontleningen zijn: in dit geval gaat het om ontleningen van respectievelijk de
Latijnse woorden murus, turris, vinum. Een paar bijzondere gevallen van lexicale ontlening zijn een aparte vermelding waard. Ze illustreren ook weer hoe
pervasief het verschijnsel wel is.
In de eerste plaats kan een taal vormen uit verschillende genetisch verwante talen vormen ontlenen die op eenzelfde grondvorm uit de prototaal teruggaan. Zo kent het Nederlands, naast moeder als Indo-europees erfwoord,
vormen die teruggaan op de Latijnse reflex van de Indo-europese vorm (materniteit "moederschap"), en vormen die teruggaan op de overeenstemmende
Griekse vorm (metropool, letterlijk "moederstad"). Vergelijkbaar is de aanwezigheid naast vijf van kwintet "groep van vijf" (op basis van het Latijnse rangtelwoord quintus), pentagoon "vijfhoek" (op basis van Griekse pente), en
punch, dat via het Engels teruggaat op het Indisch (de etymologische betekenis is dan "drank met vijf ingrediënten"; men vergelijke de streeknaam Punjab
"land van de vijf rivieren").
In de tweede plaats kan een taal woorden die het zelf ooit uitgeleend had,
in gewijzigde vorm herontlenen. Zo ontleent het Frans de vorm bolwerk "fortificatie, vestingmuur" aan het Nederlands, dat het woord na de semantische

161

 Taalverandering in Macroperspectief

ontwikkeling die het in het Frans ondergaat herontleent in de vorm boulevard
"laan (oorspronkelijk: laan op het tracé van de oude vestingmuren"). Enigszins
vergelijkbaar is de herontlening van het Italiaanse fiasco "catastrofe" in de
Germaanse talen. Het woord is van Germaanse oorsprong; het is historisch
identiek met Nederlands fles, Duits Flasche, Engels flask. De betekenis "fles"
is ook in het Italiaans primair; hoe de "catastrofe"-betekenis daaraan gerelateerd moet worden is echter niet duidelijk.
In de derde plaats kan een woord op verschillende tijdstippen uit een bepaalde taal ontleend worden. Interessant daarbij is dat tussen de twee tijdstippen van ontlening klankwettige ontwikkelingen in de donortaal of de ontvangende taal kunnen hebben plaatsgevonden, die het historische verband tussen de twee ontleningen kunnen vertroebelen. Zo kent het Middelnederlands
(of althans, een groot gedeelte van de Middelnederlandse dialecten) een ontwikkeling waarbij de opeenvolging a/o + l + d/t een oud- of out-vorm oplevert.
Deze regel zorgt bijvoorbeeld voor het verschil tussen Engels gold en Duits
Gold enerzijds en Nederlands goud anderzijds. De Latijnse vorm altare komt
in het Nederlands terecht nog voor de genoemde regel in werking treedt. Uiteraard ondergaat het leenwoord naderhand de regel, wat outer oplevert (een
woord dat nu weliswaar hoogstens nog in archaïserend taalgebruik aangetroffen wordt). Een tweede ontlening van altare nadat de genoemde klankwet
uitgewerkt is, levert altaar op.
De ontlening van

FONOLOGISCHE

elementen gebeurt onrechtstreeks, via de

ontlening van woorden. Zo komt in het Nederlands een leenfoneem als /Z/
terecht via Franse leenwoorden als horloge of pelgrimage. Hetzelfde geldt
voor nasale klinkers als in sans rancune. Overigens worden leenwoorden
meestal nooit volledig in hun oorspronkelijke vorm behouden: vormelijke aanpassingen zijn gebruikelijk. Die vormelijke aanpassingen kunnen van fonetische aard zijn, zoals wanneer pardon met een niet-nasale klinker en met een
n wordt uitgesproken, of zoals wanneer het Franse suffix -ité als -iteit opduikt.
De aanpassingen kunnen ook de morfologische en grammaticale eigenschappen van de woorden betreffen. Substantieven kunnen bijvoorbeeld ingepast
worden in het gebruikelijke meervoudssysteem: bij circus is gewoon sprake
van circussen, en niet van enig Latijns meervoud. In andere gevallen vinden
we echter wel degelijk leenmeervouden, zoals bij musea, of bolsjeviki (naast
bolsjewieken).

162

 Taalcontact en Ontlening

Naast leenfonemen bestaan ook leenmorfemen, en zoals leenfonemen komen die in eerste instantie via de ontlening van leenwoorden in de taal terecht. De leenmeervouden van daarnet zijn voorbeelden van de ontlening van
flexie-uitgangen. Derivationele leenaffixen zijn bijvoorbeeld -age in personage,
en -iteit in capaciteit. Van dergelijke leenaffixen zal men zeggen dat ze, morfologisch gesproken, pas helemaal een onderdeel van de ontvangende taal geworden zijn wanneer ze in die taal productief zijn geworden, d.w.z. wanneer ze
gebruikt worden in woordvormen die als zodanig nooit uit de donortaal kunnen
worden ontleend, omdat ze in die oorspronkelijke taal helemaal niet bestaan.
Een affix als -age komt in het Nederlands terecht via woorden als pelgrimage,
personage en passage, maar het wordt pas echt een productief onderdeel van
de Nederlandse morfeeminventaris wanneer woorden ontstaan als vrijage,
lekkage en slijtage, die gevormd zijn op basis van een Nederlandse stam. Op
dezelfde manier kunnen stommiteit en flauwiteit gevormd worden nadat -iteit
geabstraheerd is uit leenwoorden als kwaliteit.
Nog in de

MORFOLOGISCHE

sfeer moet gewezen worden op de overname

van morfologische constructietypes, en m.n. van samenstellingen. Het betreft
dan de omzetting van Engels loudspeaker naar Nederlands luidspreker, van
Duits Zeitschrift naar Nederlands tijdschrift, van Frans belle fille naar Nederlands schoondochter, of van Latijn prepositio naar Nederlands voorzetsel. De
algemene naam voor deze en dergelijke gevallen is "leenvertaling". Daarbij
wordt dan soms een verder onderscheid gemaakt tussen zuivere leenvertalingen, waarbij ieder van de samenstellende delen van het voorbeeld rechtstreeks vertaald wordt, en gevallen waarin de vertaalrelatie niet helemaal zuiver is. Een voorbeeld hiervan is prepositio / voorzetsel: een letterlijke vertaling
van positio zou veeleer tot voorplaatsing of voorstand dan tot voorzetsel geleid
hebben. Voor dergelijke onzuivere leenvertalingen gebruikt men wel de term
"leenoverdracht"; ook de Duitse termen Lehnübersetzung en Lehnübertragung
worden wel gebruikt voor leenvertaling en leenoverdracht.
Op het gebied van de

SYNTAXIS

zijn ontleningen minder frequent (en in ie-

der geval moeilijker aanwijsbaar) dan in de lexicale en de morfologische sfeer.
Een vaak geciteerd voorbeeld vinden we op de Balkan, waar talen uit verschillende Indo-europese taalgroepen naast elkaar bestaan: naast Grieks en Albanees treft men er Slavische talen zoals het Bulgaars en een Romaanse taal
(het Roemeens) aan. Ondanks hun verschillende oorsprong binnen het Indoeuropese geheel zijn deze talen verbonden door gemeenschappelijke ken-

163

 Taalverandering in Macroperspectief

merken van fonologische, morfologische, syntactische aard. Zo wordt in een
aantal van deze talen de infinitief vervangen door een constructie met een
ondergeschikte bijzin en een conjunctief. In plaats van "geef mij te drinken"
krijgt men dan "geef mij dat ik drinke": Roemeens da-mi sa beau, Bulgaars daj
mi da pija, Albanees a-më të pi, Grieks dos mou na pio. In het Roemeens
wordt deze constructie vooral aangetroffen in de spreektaal, terwijl de schrijftaal het gewone Romaanse patroon met een infinitief aanhoudt.
De verklaring voor deze genetisch niet voor de hand liggende overeenkomst wordt gezocht in de geografische nabijheid van de talen in kwestie:
men gaat er van uit dat de onderlinge contacten (misschien onder invloed van
de unificerende rol die de Byzantijnse kerk in het gebied speelde) sterk genoeg waren om tot een wederzijdse beïnvloeding te leiden. In het genoemde
voorbeeld is de innovatie waarschijnlijk uitgegaan van het Grieks (waar de
constructie al te vinden is in het Nieuwe Testament), maar in andere gevallen
is de bron van de gemeenschappelijke eigenschappen bij een van de andere
talen te zoeken. Men noemt een dergelijk geografisch convergentiegebied een
Sprachbund.
Van

SEMANTISCHE

ontlening tenslotte spreken we wanneer het woord in de

ontvangende taal dat de voornaamste betekenis van een woord in de donortaal uitdrukt, een secundaire betekenis van het donortaalwoord overneemt. Dit
proces, dat ook wel "(semantische) calque" genoemd wordt, komt er dus op
neer dat woorden in hun betekenisontwikkeling beïnvloed worden door het
betekenispotentieel van hun vertaling. Een eenvoudig voorbeeld is de ontwikkeling van de betekenis "god" bij o.m. Nederlands heer, Frans seigneur, Engels lord. De oorspronkelijke betekenis in al deze woorden is "meester"; de
nieuwe betekenis ontstaat door het kopiëren van de betekenisovergang van
"meester" naar "god" in het Latijnse dominus. Het proces is te beschrijven als
een interlinguale vorm van proportionele analogie, op basis van een breuk als:
dominus "meester" / dominus "god" = heer "meester" / x.
Een meer recent voorbeeld is een anglicisme als administratie in de betekenis
"regering", als in de Clinton-administratie. In het Nederlands heeft administratie in eerste instantie alleen de betekenis "bestuur, beheer van openbare of
particuliere zaken"; in een politieke context wordt daarbij uitsluitend aan de
uitvoerende ambtenaren gedacht, en niet aan de beleidsbepalende personen
(zoals de ministers). In het Engels komt daarnaast ook de toepassing "regering" voor, waarbij juist de beleidsbepalende personen wel betrokken zijn.

164

 Taalcontact en Ontlening

Komt deze tweede betekenis ook in het Nederlands voor, dan is sprake van
een semantische ontlening.
De derde indeling van ontleningsprocessen verwijst naar de geografische
relatie tussen de betrokken talen of taalvariëteiten. Omdat de terminologie op
dit punt niet stabiel is zullen we ons beperken tot een indicatie van de conceptueel belangrijke onderscheidingen. De betrokken talen kunnen zich helemaal
niet in elkaars buurt bevinden, zoals bij ontleningen uit het Arabisch in het Nederlands; men kan dan spreken van langeafstandsontlening. Aan het andere
uiteinde van de schaal worden de talen op dezelfde plaats en binnen dezelfde
taalgemeenschap gesproken; dit is de situatie die bij de voorbeelden van substraat- en superstraatwerking een rol speelt. Tussen deze twee extreme mogelijkheden in kunnen we de situatie plaatsen waarbij de twee talen in aangrenzende gebieden gebruikt worden; het syntactische voorbeeld van daarnet
is een illustratie van deze situatie.

Opgaven bij Hoofdstuk 16
1) Beperkingen van het stamboommodel bij de beschrijving van verwantschap
tussen talen zijn:
a) te weinig aandacht voor geografische factoren bij taalveranderingen
b) geen aandacht voor divergerende ontwikkelingen tussen talen
c) geen aandacht voor relaties tussen genetisch verwante talen
d) a én b én c
2) Duid aan wat correct is: Als sprekers van een onderdrukte taal taalelementen gaan gebruiken uit de dominerende taal, is er vanuit hun standpunt sprake
van:
a) overdracht uit de substraattaal
b) overname uit de substraattaal
c) overdracht uit de superstraattaal
d) overname uit de superstraattaal
3) Een voorbeeld van superstraatinvloed is:
a) de vele Franse leenwoorden in het Engels
b) de vele Keltische relicten in de Europese toponymie
c) a én b
d) a noch b

165

 Taalverandering in Macroperspectief

4) Toponymie is:
a) geografische taalkunde
b) plaatsnaamkunde
c) semantische overdracht
d) morfologische ontlening
5) De in het Nederlands gebruikelijke leenwoorden 'boulevard', 'fiasco' en
'mannequin' zijn voorbeelden van:
a) ontleningen van eenzelfde grondvorm uit genetisch verwante talen
b) ontleningen van een semantische reeks uit genetisch verwante talen
c) herontleningen in gewijzigde vorm
d) a noch b noch c
6) De fonologische vorm van de in het Nederlands gebruikelijke leenwoorden
'outer' (zoals in: voor outer en heerd) en 'altaar' duidt erop dat:
a) 'outer' eerder ontleend werd dan 'altaar'
b) 'altaar' eerder ontleend werd dan 'outer'
c) 'outer' ontleend werd aan een andere taal dan 'altaar' hoewel beide op dezelfde IE stam teruggaan
d) b én c
7) Voor 'leenoverdracht' (i) en 'leenvertaling' (ii) geldt dat:
a) 'luidspreker' een voorbeeld is van (i) en 'voorzetsel' van (ii)
b) 'luidspreker' een voorbeeld is van (ii) en 'voorzetsel' van (I)
c) 'Lehnübersetzung' voor (i) en 'Lehnübertragung' voor (ii) alternatieve termen
zijn
d) b én c
8) Als interlinguale vorm van proportionele analogie kunnen gelden:
a) de syntactische relaties tussen talen in een 'Sprachbund'
b) allerlei vormen van leenvertaling
c) allerlei vormen van semantische ontlening
d) de geografische relaties tussen genetisch niet-verwante talen

166

 17

GEOGRAFISCHE FACTOREN
In het voorgaande hoofdstuk hebben we al enkele voorbeelden gezien van de
invloed van geografische factoren op taalveranderingen: de BalkanSprachbund, waarbij aangrenzende talen eigenschappen aan elkaar doorgeven, en de substraat-/superstraatwerking, waarbij talen die op dezelfde plaats,
in dezelfde gemeenschap gesproken worden, invloed op elkaar uitoefenen. In
dit hoofdstuk gaan we verder in op de ruimtelijke facetten van taalveranderingen. We zullen in het bijzonder laten zien dat de ruimtelijke gesitueerdheid
van taalvariëteiten niet alleen bij gevallen van ontlening een rol speelt, maar
ook in de traditioneel als centraal ervaren voorbeelden van taalverandering –
de klankwettige ontwikkelingen – doorslaggevend kan zijn. Het klassieke
voorbeeld hiervan is de Oud-Hoog-Duitse klankverschuiving.
De Oud-Hoog-Duitse of "tweede" klankverschuiving is die reeks van klankontwikkelingen waardoor het Hoogduits zich binnen de West-Germaanse taalgroep een eigen positie verwerft. De ontwikkelingen bij de stemloze occlusieven worden in de bijgevoegde tabel geïllustreerd aan de hand van een vergelijking met het Nederlands. In de meeste gevallen heeft het Nederlands de
situatie bewaard die men voor het gemeenschappelijke West-Germaanse
voorstadium reconstrueert. De regels zijn als volgt te definiëren:
– West-Germaanse stemloze occlusieven na een fricatief blijven behouden
– West-Germaanse stemloze occlusieven worden stemloze fricatieven
in auslaut of in intervocalische positie
– West-Germaanse stemloze occlusieven worden stemloze affricaten
in anlaut, bij geminatie, of na een consonant anders dan een fricatief.
Ter verduidelijking zij gewezen op twee schijnbare uitzonderingen op het patroon. De sX van schijnen en de S van scheinen zijn latere ontwikkelingen: in
het oudere Nederlands en Duits is de verwachte sk wel degelijk aantoonbaar.
Het hart/Herz-voorbeeld valt niet onder de regel voor de auslaut-gevallen, omdat het woord in de taalfase waarin de regel werkt nog een uitgang heeft, die
ondertussen afgesleten is (de Oud-Hoog-Duitse vorm is herza).

167

 Taalverandering in Macroperspectief

LABIAAL

DENTAAL

VELAAR

anlaut

p ~ pf
pond / Pfund

t ~ ts
tien / zehn

k~k
kennis /
Kenntnis

in geminaten

p ~ pf
appel / Apfel

t ~ ts
zetten / setzen

k~k
hakken / hacken

na andere consonant
dan fricatief

p ~ pf
stampen /
stampfen

t ~ ts
hart / Herz

k~k
denken /
denken

na fricatief

p~p
spel / Spiel

t~t
steen / Stein

sX ~ S
schijnen /
scheinen

intervocalisch

p~f
slapen /
schlafen

t~s
eten / essen

k~X
maken /
machen

auslaut

p~f
dorp / Dorf

t~s
dat / das

k~X
ik / ich

Figuur 17.1
Klankcorrespondenties in de Hoogduitse klankverschuiving
Een onderzoek naar de geografische facetten van deze verschuiving, uitgevoerd door Georg Wenker in 1876, toonde aan dat de veranderingen niet
overal in het Duitse taalgebied en bloc opereren. In de Rijnlandse dialecten
blijken sommige onderdelen van de verschuiving wel, en andere niet aanwezig
te zijn. Dat kan op een overzichtelijke manier aangetoond worden door de
ISOGLOSSEN

te tekenen voor de relevante verschijnselen. Isoglossen zijn de lij-

nen waarmee men in de dialectologie gebieden met een bepaald linguïstisch
kenmerk op de kaart van elkaar scheidt. Voor het onderzoek naar de Rijnse
waaier bekijkt men de isoglossen voor de woorden ik, maken, dorp, dat, appel
en pond. Tussen het gebied in zuidelijk Duitsland waar de stemloze occlusieven allemaal fricatief geworden zijn, en het Nederlandse-Nederduitse gebied
waar ze allemaal behouden zijn, tekenen zich, met de genoemde woorden als
criterium, een aantal tussenliggende gebieden af. De ik/ich-isoglosse dringt
het verst door in het noorden, gevolgd door de maken/machen-isoglosse, de
dorp/dorf-grens, de dat/das-lijn, en de appel/apfel-linie. (De pond/pfundisoglosse begint pas vrij ver naar het oosten af te wijken van de appel/apfel-

168

 Geografische Factoren

linie; we laten ze verder buiten beschouwing.) De verdeling van de gebieden
met de relevante vormen op de kaart wordt weergegeven in figuur 17.2; de
kaart zelf is gereproduceerd als figuur 17.3.
c
d
e
f
g
h

ik
ich
ich
ich
ich
ich

maken
maken
machen
machen
machen
machen

dorp
dorp
dorp
dorf
dorf
dorf

dat
dat
dat
dat
das
das

appel
appel
appel
appel
appel
apfel

Figuur 17.2
Isoglossen in het Nederlands-Duitse overgangsgebied

Figuur 17.3
De Rijnse waaier
De beschouwde isoglossen liggen niet netjes in een bundel samen: ze definiëren veeleer een terraslandschap waarin de meer zuidelijk gelegen gebieden sterker getroffen zijn door de Hoogduitse klankverschuiving dan de meer
noordelijk gelegen gebieden. Samen vormen de isoglossen een waaier in
plaats van een bundel; men spreekt dan ook van de "Rijnse waaier". Enkele
van de isoglossen hebben ook een naam gekregen: de lijn die het ik-gebied

169

 Taalverandering in Macroperspectief

van het ich-gebied scheidt noemt men de Ürdingerlijn, naar het plaatsje Ürdingen, waar de isoglosse de Rijn kruist; volgens hetzelfde principe heet de
maken/machen-isoglosse de Benratherlijn, naar de plaats Benrath.
De weerspiegeling van het geografische terraslandschap in de verdeling
van de woordvormen over de dialecten laat een karakteristiek patroon zien dat
bekendstaat als een

IMPLICATIONELE SCHAAL.

Als een gebied, bijvoorbeeld, de

Hoogduitse vorm heeft in het woord appel, dan impliceert dat meteen dat ook
de andere woorden eveneens de Hoogduitse klankverschuiving hebben doorgemaakt. Vertoont een dialect echter de vorm machen, dan kunnen we alleen
maar besluiten dat ook ich de Hoogduitse vorm zal hebben; over de andere
woorden kunnen we dan niets zeggen. Implicationele ordeningen zijn typerend
voor vele taalveranderingen: men kan ze vaak terugvinden wanneer een reeks
linguïstische ontwikkelingen met een verschillende mate van verspreiding gekoppeld is aan een reeks taalvariëteiten (zoals dialecten of sociale groepen).
De verklaring van het aangetroffen geografische patroon moet worden gezocht in de cultuurgeschiedenis. De Benratherlijn, bijvoorbeeld, komt overeen
met de noordelijke grens van de Keulse invloed in de 13de eeuw, terwijl de
Ürdingerlijn ongeveer overeenkomt met de grens van het Keulse gebied in de
14de, 15de en 16de eeuw. De appel/Apfel-lijn valt ongeveer samen met de
zuidelijke grenzen van de vorstendommen Mainz, Hessen en Pfalz. De
das/dat-lijn is de noordgrens van Mainz, Hessen en Pfalz, en tegelijk de zuidgrens van het keurvorstendom Trier. De dorp/dorf-grens is de noordgrens van
het Trierse gebied en de zuidgrens van het keurvorstendom Keulen.
De uiteenlopende impact van de Hoogduitse klankverschuiving kan op die
manier gekoppeld worden aan een tijdsverschil: als we aannemen dat de verschuiving van de intervocalische velaar vroeger plaatsgreep dan die van
auslautende velaar, dan kan worden verklaard dat die eerste ontwikkeling (die
van het machen-type) geografisch minder ver reikt dan de tweede ontwikkeling (die van het ich-type). Op het ogenblik dat de tweede ontwikkeling plaats
had, besloeg immers ook de politiek-culturele eenheid waarin ze gebeurde
(het Keulse gebied) een groter terrein dan ten tijde van de eerste ontwikkeling.
Tijdsfactoren spelen overigens ook nog op een andere manier een rol: de periode waarover we het hier hebben, ligt zowat vijf eeuwen later dan het begin
van de Hoogduitse klankverschuiving voor het Duitse taalgebied als geheel. In
aanmerking nemend dat de Hoogduitse klankverschuiving in het zuiden van

170

 Geografische Factoren

het Duitse gebied begint, moeten we dan zeggen dat het enige eeuwen geduurd heeft voor de verschuiving het Rijnse gebied bereikt had.
Welke conclusies volgen hieruit voor het klassieke taalveranderingsmodel
dat we in hoofdstuk 6 introduceerden? In de eerste plaats laat het dialectgeografische onderzoek van de Hoogduitse klankverschuiving zien dat het noodzakelijk is om sociale factoren (in de meest ruime zin) in de studie van taalverandering te betrekken. De koppeling van de dialectgeografische grenzen aan
de oude politieke grenzen suggereert dat de verspreiding van de klankontwikkelingen iets te maken heeft met groepsprocessen binnen een bepaalde sociopolitieke gemeenschap, zoals de Duitse vorstendommen. De overname
van een linguïstische vernieuwing lijkt verband te houden met de sociale identiteit van de sprekers: door mee te doen met de vernieuwing bevestigt men
dat men tot de groep behoort. In het volgende hoofdstuk gaan we dieper op
deze sociale dimensie van taalverandering in.
In de tweede plaats lijkt de Rijnse waaier ook iets te zeggen over de
(on)regelmatigheid van klankwetten. Het lijkt er nl. op dat die niet zo regelmatig zijn als de Neogrammatische positie suggereert: sommige klankveranderingen dringen blijkbaar niet door tot alle woorden die daarvoor in aanmerking
komen. Deze conclusie is echter tot op zekere hoogte overhaast, omdat het
wel mogelijk is om de ontwikkelingen te herschrijven als een reeks van miniklankwetten die in fonetische termen geformuleerd worden. Het belangrijke
punt is wat men verstaat onder de relevante klankwet. Is dat het geheel van
de afzonderlijke ontwikkelingen die samen de Hoogduitse klankverschuiving
uitmaken, dan zijn er inderdaad in sommige dialecten lexicale uitzonderingen.
Beschouwt men als klankwet echter, bijvoorbeeld, de ontwikkeling van de
West-Germaanse intervocalische velare occlusief tot een Hoogduitse fricatief,
dan is de maken/machen-grens het resultaat van een eigen klankwet en
wordt, meer in het algemeen, ieder van de isoglossen in de Rijnse waaier door
een eigen klankwet geproduceerd. De uitzonderingsloosheid is dan voor ieder
van die afzonderlijke klankwetten gevrijwaard – maar we zullen verderop nog
moeten terugkomen op dit punt.
In de derde plaats blijken zustertalen niet noodzakelijk van elkaar gescheiden te zijn op de heldere, zuivere manier die door het stamboommodel wordt
gesuggereerd: tussen het Nederlands en het (Hoog)duits ligt niet één bundel
van samenvallende isoglossen, maar er blijkt veeleer een continuum te bestaan tussen de twee talen. Er is – althans op het niveau van de dialecten –

171

 Taalverandering in Macroperspectief

niet één grens tussen Duits en Nederlands, waar alle taalkenmerken die voor
het verschil tussen Nederlands en Duits zorgen precies samenvallen, maar er
is een overgangsgebied waar de twee talen geleidelijk in elkaar overgaan. Dat
impliceert ook dat men op het niveau van de streektalen niet zomaar kan zeggen waar het Nederlandse taalgebied ophoudt en waar het Duitse taalgebied
begint. Betrekt men het standaardtaalgebruik in de beschouwingen, dan is
voor dat laatste probleem wel een oplossing te bedenken. M.b.t. het standaardtaalgebruik is immers geen sprake van een grensgebied, omdat het samenhangt met de (interne en externe) politieke grenzen van Duitsland, Nederland en België. De afbakening van het Nederlandse taalgebied kan dan ook
(zoals gesuggereerd door Goossens 1972) netjes gehouden worden door een
verwijzing naar het standaardtaalgebruik: Nederlandse dialecten zijn dan
Germaanse dialecten die (met uitzondering van de Friese dialecten) gesproken worden in het gebied waar het Nederlands als standaardtaal fungeert.
Voor de reserves t.o.v. het stamboommodel is dat laatste echter van ondergeschikt belang. De moderne standaardtalen zijn immers ontstaan na het
tot stand komen van de dialectvariatie; ze vormen (zoals we al eerder suggereerden) een convergerende, overkoepelende tendens naast de primaire divergerende tendensen. Het stamboommodel, dat in eerste instantie die divergerende taalontwikkelingen beschrijft, suggereert ook op dat primaire dialectniveau dat de geografische grenzen tussen de dialecten scherper zijn dan ze
in werkelijkheid blijken te zijn.
Reeds in 1872 beschreef Johannes Schmidt een model van taalverandering dat het stamboommodel op dit punt corrigeert. Het

GOLFMODEL

behelst de

gedachte dat taalveranderingen een geografisch centrum hebben, en zich
geleidelijk, in "golven", vanuit dat geografische centrum verspreiden: naarmate
men verder van het centrum afkomt, kan de realisatie van de ontwikkeling
zwakker worden. Dit model maakt het mogelijk om een aantal verschijnselen
die we in dit hoofdstuk en het voorgaande hebben leren kennen, op een elegante manier in één kader te plaatsen. Het maakt het mogelijk te begrijpen dat
– zoals we in het vorige hoofdstuk zagen – talen die genetisch niet (of slechts
in de verte) verwant zijn maar die zich in elkaars geografische buurt bevinden,
gemeenschappelijke kenmerken krijgen door hun ruimtelijke nabijheid, zoals
ook zustertalen ná het moment waarop ze uit de moedertaal zijn ontstaan,
elkaar kunnen beïnvloeden en er dus gemeenschappelijke eigenschappen
kunnen bijkrijgen. Tegelijkertijd maakt het model inzichtelijk hoe de geleidelijke

172

 Geografische Factoren

overgangen tussen zustertalen kunnen ontstaan, zoals we in dit hoofdstuk
geïllustreerd hebben. Tenslotte suggereert het golfmodel hoe standaardiseringsprocessen convergerend kunnen werken (en dat sluit aan bij het thema
van het volgende hoofdstuk): standaardisering zou een ontwikkeling kunnen
zijn die vanuit één onderdeel van het taalgebied vertrekt, en die vandaaruit
met homogeniserende gevolgen de perifere gebieden bereikt.

Figuur 17.4
De distributie van huis en muis volgens Kloeke
Zijn daar aanwijzingen voor? Een beroemd voorbeeld van een expansie
van prestigevormen is de huis/muis-kaart van Kloeke (1927), die hier is terug
te vinden als figuur 17.4. De kaart geeft de distributie van de uitspraak van de
klinkers van de woorden huis en muis in het Nederlandse taalgebied. Drie uitspraakvarianten spelen een rol: de gediftongeerde uitspraak van het Standaardnederlands, een uitspraak met uu, en een uitspraak met oe. In de geografische verdeling van de uitspraakvormen zit een specifiek patroon. De uiuitspraak is te vinden in het centrale gebied van het taalgebied, terwijl de oe-

173

 Taalverandering in Macroperspectief

uitspraak zich in de (oostelijke) periferie van het taalgebied bevindt. De gebieden met uu-uitspraak bevinden zich in de zuidwestelijke periferie, en, in het
oosten, tussen het diftongerende gebied en de oe-dialecten. Kloeke zoekt de
verklaring voor dit patroon in de ontstaansgeschiedenis van het Standaardnederlands.
De oe-uitspraak is historisch de oudste. In de loop van de Middeleeuwen
(meer bepaald in de 12de eeuw) wordt de oe-uitspraak vervangen door een
uu-uitspraak. Mogelijk is deze overgang ontstaan in Vlaanderen, en heeft hij
zich vervolgens over de rest van het taalgebied verspreid; Kloeke wijst in dit
verband o.m. op het plaatsje Het Bildt in het noorden van Friesland, waar de
Hollandse oorsprong van de introductie van de uu-uitspraak historisch aanwijsbaar is: Het Bildt werd in de loop van de 17de eeuw ingepolderd door welgestelde Hollanders; hun Friese pachters namen klaarblijkelijk hun uuuitspraak over. Er bestaat overigens ook een alternatieve verklaring die uitgaat van een systeeminterne motivatie, die dan in het grootste deel van het
taalgebied tot een autonome ontwikkeling zou hebben geleid. (In het Oudnederlandse vocaalsysteem wordt de oude /o./ gediftongeerd tot /uç/. Die diftong
zou al vlug een neiging tot monoftongering vertoond hebben, waardoor hij zou
zijn samengevallen met de oude /u./. Dat deze een verschuiving naar /y./ ondergaat zou dan te maken hebben met het vermijden van de spanning die in
het fonologische systeem ontstaat door het verschuiven van de oude /o./ over
/uç/ in de richting van /u./.) Aan de oostelijke rand van het Nederlandse taalgebied wordt de palatalisering van de oude /u./ afgeremd door de invloed van
het Nederduitse taalgebied en de Noord-Duitse Hansesteden: de verspreiding
van de uu-vormen in de jaren '20 van de 20ste eeuw stemt ongeveer overeen
met de grenzen van Republiek der Vereenigde Nederlanden in 1589.
De ui-diftongering manifesteert zich historisch het eerst en het duidelijkst
in het Zuid-Brabants (de huidige Belgische provincies Brabant en Antwerpen),
waar ze waarschijnlijk in de 14de eeuw al voltooid was. Door de massale immigratie van zuidelijke vluchtelingen in het laatste kwart van de 16de eeuw
krijgt een in het Hollandse dialect aanwezige beginnende diftongering een
sterke impuls: niet alleen emigreert de meerderheid van de sociale, economische en culturele bovenlaag uit het zuiden, maar bovendien was het zuiden in
de 16de eeuw zonder meer het leidende gebied in de Lage Landen. Zoals ook
in andere sectoren van de taal, zoals de woordenschat, is het Standaardnederlands dus niet ontstaan als een licht gewijzigd Hollands dialect, maar

174

 Geografische Factoren

veeleer uit een fusie van het Hollandse dialect met de prestigieuze varianten
van de zuidelijke immigranten. Het culturele en economische zwaartepunt van
het taalgebied verschuift op dat moment van het zuiden naar het noorden, van
Antwerpen en Brussel naar Amsterdam en de Hollandse steden. Vanuit die
steden dringt de diftongering dan ook door in de overige noordelijke provincies. Kloeke spreekt in dit verband van "Hollandse expansie": de prestigevormen verspreiden zich vanuit Holland naar de rest van het taalgebied. De kaart
van Kloeke laat zien dat die expansie nog niet voltooid is.
Expansieverschijnselen zijn in de dialectgeografie vaak geregistreerd;
daarbij gaat het niet alleen om standaardiseringsverschijnselen in een taalgebied als geheel, maar bijvoorbeeld ook om relatie tussen dialecten, zoals
wanneer het prestigieuze dialect van een stad invloed uitoefent op de dialecten van het omringende platteland. De kaart van Kloeke laat echter nog iets
anders zien dan de geografische weerspiegeling van socio-economische prestigefactoren: zij bevat aanwijzingen dat niet fonetisch gedefinieerde woordklassen wel degelijk een rol kunnen spelen bij klankveranderingen. We moesten daarstraks die mogelijkheid ook bij de bespreking van de Rijnse waaier
onder ogen zien, maar toen bleek het wel mogelijk de betrokken klankveranderingen fonetisch zo nauw te definiëren dat de gedachte aan lexicale uitzonderingen niet in stand kon worden gehouden. Bij Kloekes Hollandse expansie
is die uitweg er echter niet: we zien dat de overgang van de oude oe naar uu
bij twee woorden die fonetisch nagenoeg identiek zijn, toch tot verschillende
isoglossen leidt. M.n. blijkt dat de isoglosse voor huus verder oostelijk is doorgedrongen dan de isoglosse voor muus.
Dit suggereert dat klankveranderingen niet alleen op een geografisch geleidelijke manier, door verspreiding vanuit een expansiegebied, tot stand kunnen komen, maar dat ze ook in lexicaal opzicht geleidelijk kunnen zijn: ze verspreiden zich a.h.w. van woord tot woord, en treffen in ieder geval niet de volledige woordenschat tegelijkertijd. Men spreekt in dit verband van
DIFFUSIE,

LEXICALE

een term die door William Wang (1969) in de historische taalkunde

werd geïntroduceerd. We komen aan het einde van het volgende hoofdstuk op
het verschijnsel terug, maar hier kunnen we alvast op twee punten wijzen.
In de eerste plaats impliceert lexicale diffusie een taalveranderingsmodel
van een radicaal verschillende aard dan het model dat uitgaat van klankwettigheid. Klankwettige veranderingen zijn gesitueerd in de fonologische component van een taal: een foneem wordt vervangen door een ander. Veranderin-

175

 Taalverandering in Macroperspectief

gen op basis van lexicale diffusie daarentegen vinden plaats in het lexicon: het
woord hoes wordt vervangen door het woord huus. Het optreden van huus
i.p.v. hoes in een bepaald dialect is dan uiteindelijk ook een kwestie van ontlening: de nieuwe vorm huus wordt ontleend aan het prestigieuze Hollandse
taalgebruik.
In de tweede plaats leidt het lexicale-diffusiemodel tot de vraag of de distributie van de klankverandering over de woordenschat een kwestie van toeval
is, of dat er integendeel factoren zijn die een bepaalde sector van het lexicon
gevoeliger maken voor een bepaalde verandering dan andere sectoren. Is het
bijvoorbeeld toeval dat het net het woord huis is waarvoor de diftongeringsisoglosse het verst is doorgedrongen? Kloeke zelf meende alvast van niet: hij
stelde dat de hogere frequentie van het begrip "huis" de grotere veranderingsgevoeligheid bepaalt. Janssen (1941) heeft deze hypothese verfijnd door een
onderscheid te maken tussen de interlokale en de lokale frequentie van de betrokken concepten. Woorden die vaak in het interlokale taalverkeer worden
gebruikt zouden gemakkelijker van klank kunnen veranderen, terwijl woorden
die juist niet vaak in het linguïstische contact tussen dialectgemeenschappen
voorkomen, resistenter zouden zijn tegen veranderingen. De frequentiehypothese is echter nog niet onomstotelijk bewezen (zie daarover Gerritsen 1979).
We hebben in dit hoofdstuk geleerd dat geografische factoren een reële rol
spelen in taalveranderingsprocessen, in de zin dat geografische nabijheid en
niet slechts genetische verwantschap bepalend kan zijn voor taalverandering,
en in de zin dat klankveranderingen op een geografisch geleidelijke manier
kunnen verlopen. Tegelijkertijd hebben we gezien dat die geografische geleidelijkheid gekoppeld is aan sociale factoren: politieke grenzen zoals in het
geval van de Rijnse waaier, en socio-economisch prestige zoals in het geval
van de Hollandse expansie. In het volgende hoofdstuk gaan we dieper in op
die sociale factoren.

176

 Geografische Factoren

Opgaven bij Hoofdstuk 17
1) Welke van de onderstaande ontwikkelingen komt niet overeen met de
tweede of Hoogduitse klankverschuiving?
a) In auslaut worden Westgermaanse occlusieven stemloze fricatieven
b) Na fricatieven veranderen Wesgermaanse stemloze occlusieven niet
c) Westgermaanse stemloze occlusieven worden intervocalisch stemhebbende fricatieven
d) Westgermaanse stemloze occlusieven worden stemloze affricaten in anlaut
2) Geminatie is:
a) medeklinkerverdubbeling
b) een opeenvolging van een occlusief en een homorgane fricatief
c) de interconsonantische positie in een woord
d) klinkerverlenging
3) Duid aan wat juist is:
a) Georg Wenker beschreef einde 19de eeuw het 'golfmodel' als correctie op
het 'stamboommodel'
b) Het patroon van de verschillende isoglossen uit de Rijnse waaier verloopt
volgens een implicationele schaal
c) Johannes Schmidt beschreef einde 18de eeuw het 'golfmodel' als correctie
op het 'stamboommodel'
d) a én b zijn juist
4) Welke uitspraak m.b.t. de Benratherlijn klopt niet?
a) ten zuiden van die lijn gebruikt men 'ich'
b) ten noorden van die lijn gebruikt men 'maken'
c) ten zuiden van die lijn gebruikt men 'machen'
d) ten noorden van die lijn gebruikt men 'ik'
5) Welke uitspraak m.b.t. de Uerdingerlijn is juist?
a) ten noorden van die lijn gebruikt men 'ik'
b) ten zuiden van die lijn gebruikt men 'machen'
c) die lijn komt overeen met de noordelijke grens van de Keulse invloed in de
13de eeuw
d) die lijn komt overeen met de zuidelijke grenzen van de vorstendommen
Mainz, Hessen en Pfalz
6) De huis/muis-kaart van Kloeke laat ons o.a. zien dat:
a) niet-fonetisch gedefinieerde woordklassen een rol kunnen spelen bij klankveranderingen
b) dialectverschijnselen de geografische weerspiegeling kunnen zijn van socio-economische prestigefactoren
c) De uitspraak [mu.s], [hu.s] voorkomt in het oostelijk deel van ons taalgebied
d) a én b én c
7) Welke uitspraak t.a.v. lexicale diffusie (LD) klopt niet?

177

 Taalverandering in Macroperspectief

a) LD is een term die einde 19de eeuw door Wang in de historische taalkunde
werd geïntroduceerd
b) LD is het verschijnsel dat klankveranderingen in lexicaal opzicht geleidelijk
kunnen zijn
c) LD impliceert een taalveranderingsmodel dat het model dat uitgaat van
klankwettigheid op de helling zet
d) LD wordt o.a. geïllustreerd door de huis/muis-kaart van Kloeke

178

 18

SOCIALE FACTOREN
In dit hoofdstuk laten we zien dat de golftheorie moet worden uitgebreid met
een verticale dimensie: taalveranderingsgolven verplaatsen zich niet alleen
langs de ruimtelijke as van dialect naar dialect, maar ook langs een sociale dimensie van de ene sociale groep naar de andere. We komen daarmee op het
terrein van de

SOCIOLINGUÏSTIEK,

de studie van de taal in haar sociologische

context. Dat taalgebruik een sociaal gegeven is, is geen nieuwe wijsheid: ook
in de klassieke historische taalkunde is men zich bewust van de socioculturele dimensie van het taalgebruik. In de jaren '60 komt het sociolinguïstische onderzoek echter in een stroomversnelling terecht, wanneer William
Labov kwantitatieve methodes in het onderzoek introduceert.
Synchrone variatie in het taalgebruik blijkt dan op een systematische manier gekoppeld te zijn aan sociale variabelen. Varianten van een linguïstische
vorm worden verschillend gerealiseerd naargelang de socio-economische
klasse, de etnie, de sekse, en de leeftijd van de sprekers, en naargelang de
aard van de spreeksituatie. We illustreren het belang van deze variabelen om
te beginnen met enige tabellen. Figuur 18.1 geeft een deel van de resultaten
van Labovs onderzoek naar de realisatie van r in New York City. Een volle
uitspraak van de postvocalische r is daar prestigieus (in tegenstelling met het
Britse Engels, waar de r in woorden als card en car in normatief taalgebruik
onuitgesproken blijft). In de figuur worden de percentages met de uitspraak
van de postvocalische r afgezet tegen twee variabelen: de socio-economische
klasse van de sprekers, en de formaliteit van de spreeksituatie. De waarden
op de formaliteitsschaal zijn:

CS

voor "casual speech" (waarbij de informanten

een ongedwongen gesprek voeren),
view afgenomen wordt),

RPS

manten een tekst lezen),

FS

voor "formal style" (waarbij een inter-

voor "reading passage style" (waarbij de infor-

WLS

voor "word list style" (waarbij een woordenlijst

dient te worden voorgelezen), en

MP

voor "minimal paris" (waarbij minimale

paren worden gelezen). De waarden op de klasseschaal gaan van UMC (Upper
Middle Class) tot LWC (Lower Working Class).

179

 Taalverandering in Macroperspectief

Figuur 18.1
Sociale en stilistische stratificatie van r in New York City
Uit de figuur blijkt dat de volle uitspraak van r zowel toeneemt met de formaliteit van de stijl, als met de klasse van de sprekers: wie hoger op de sociale ladder staat zal de prestigieuze variant makkelijker in de mond nemen, en
dat gebeurt meer naarmate de omstandigheden om een formelere stijl vragen.
Opvallend is wel dat de leden van de Lower Middle Class vanaf een bepaald
stijlniveau hoger scoren dan de leden van de Upper Middle Class. Labov
spreekt in dat verband van

HYPERCORRECTIE:

de leden van de Lower Middle

Class overdrijven a.h.w. in hun realisatie van de prestigevariant. Die overdrijving bevestigt het prestigekarakter van de voluit uitgesproken r: dat is enerzijds een variant die men kan identificeren met het prestige van de hoogste
maatschappelijke groep, en anderzijds blijkt de ambitieuze Lower Middle
Class te streven naar een assimilatie met die referentiegroep, zodanig zelfs
dat ze in bepaalde omstandigheden roomser lijken te worden dan de paus. De
leden van de lagere middenklasse willen hogerop, en proberen zich daarbij
ook in linguïstisch opzicht te identificeren met de hogere middenklasse.

180

 Sociale Factoren

Figuur 18.2
R-stratificatie in de New Yorkse warenhuizen
De gegevens in figuur 18.1 zijn afkomstig van onderzoekssituaties die
door de informanten als zodanig herkend kunnen worden (eventueel met uitzondering van het ongedwongen gesprek). Dat levert het gevaar op van wat
Labov de

OBSERVER'S PARADOX

noemt: het feit dat de onderzoekssituatie zelf

het resultaat van de waarnemingen beïnvloedt (wat bijvoorbeeld zou gebeuren
wanneer de informanten door de aanwezigheid van een hen niet bekende
onderzoeker vanzelf op een formelere stijl overschakelen). Om dat methodologische gevaar te omzeilen deed Labov ook een onderzoek waarbij de gegevens verzameld werden op een voor de informanten onmerkbare manier.
Voorzien van een verborgen bandrecorder stelden de onderzoekers aan het
personeel in drie verschillende warenhuizen de vraag waar bepaalde artikelen
konden worden gevonden. Die artikelen waren zo uitgekozen dat het antwoord
telkens the fourth floor moest zijn. De warenhuizen aan de andere kant, waren
zo gekozen dat ze de sociale stratificatie die ook in figuur 18.1 op de voorgrond treedt, weerspiegelden: de klantenkring liep van hoog (Saks) via de
middenklasse (Macy's) naar de lage klasse (Klein). Bovendien werd een variant van de stilistische variatie die we in figuur 18.1 zien optreden, in het onderzoek ingebouwd. De onderzoekers herhaalden, onder het voorwendsel het

181

 Taalverandering in Macroperspectief

antwoord niet goed te hebben begrepen, de oorspronkelijke vraag. De hypothese hield dan uiteraard in dat het aantal voluit uitgesproken r's zou toenemen bij het tweede antwoord, waarin meer bewuste aandacht aan het taalgebruik moest worden geschonken. Zoals figuur 18.2 laat zien werden beide
hypotheses bevestigd. (In de figuur geven de I-kolommen de resultaten bij de
eerste vraag, de II-kolommen die bij herhaling van de vraag. De gearceerde
kolommen betreffen het woord floor, de blanco kolommen het woord fourth.)
Bijzonder interessant voor de studie van taalveranderingen is nu de leeftijdsvariabele. Wanneer een bepaald verschijnsel vaker optreedt bij jongeren,
is de verwachting gerechtvaardigd dat we te maken hebben met een lopende
taalverandering. Men mag immers verwachten dat aan de gang zijnde taalveranderingen in grotere mate terug te vinden zijn bij jongeren dan bij ouderen.
Toch hoeft een patroon waarbij een bepaald verschijnsel meer bij jongeren
dan bij ouderen te vinden is, niet altijd op taalverandering te wijzen. Een verdeling volgens leeftijd zou immers een voorbijgaand verschijnsel kunnen zijn:
het gebruik van jeugdtaal of studentenjargon, bijvoorbeeld, blijft grotendeels
beperkt tot de betrokken leeftijdsgroep, terwijl de taalkenmerken van de jongere groep bij aan de gang zijnde veranderingen door die jongeren precies behouden worden wanneer ze ouder worden. In de genoemde situatie spreekt
men wel van AGE GRADING: leeftijdsgebonden variatiepatronen die niet een aan
de gang zijnde taalverandering weerspiegelen.
Methodologische zekerheid over de interpretatie van een leeftijdspatroon
kan men verkrijgen bij een vergelijking van historische gegevens met synchrone gegevens. Labov spreekt in dit verband van onderzoek
TIME

versus onderzoek

IN REAL TIME.

IN APPARENT

In het eerste geval beschikt men uitslui-

tend over gegevens i.v.m. de leeftijdsstratificatie van een bepaald linguïstisch
verschijnsel op een bepaald moment. In het tweede geval kan men reële gegevens van bijvoorbeeld dertig jaar geleden vergelijken met gegevens van nu;
daaruit zou dan afgeleid kunnen worden of de jongeren van toen inderdaad de
toenmalige innovaties behouden hebben op latere leeftijd.
Een beroemde studie waarin Labov een onderzoek in reële tijd combineerde met een onderzoek in schijnbare tijd ging over Martha's Vineyard, een
eiland bij de kust van New England. Labov verzamelde zijn materiaal in het
begin van de jaren '60, en vergeleek het met het materiaal dat in 1933 verzameld was voor de Linguistic Atlas of New England. De relevante vormvariabele betrof de gecentraliseerde uitspraak van het eerste element van de diftong

182

 Sociale Factoren

au, die een evolutie naar ´u doormaakt. Relevante resultaten zijn te vinden in
figuur 18.3. (We bekijken alleen de gearceerde grafieken; de stippellijnen laten
we buiten beschouwing. De gearceerde grafiek betreft au voor een stemloze
occlusief. De stippellijn betreft au gevolgd door een andere consonant of een
pauze.) Daarin zijn 0, 1, 2 en 3 graden van centralisatie; 3 is het sterkst gecentraliseerd. De grafiekjes geven het aantal woorden weer dat informanten
bij het onderzoek produceren met ieder van de centralisatiegraden. Onder (a)
vindt men het gemiddelde van vier sprekers die in 1933 ongeveer 65 jaar oud
waren; de overige informanten zijn door Labov zelf in 1961 geïnterviewd. Wat
kan men nu uit deze cijfers afleiden? Enerzijds stellen we vast dat de gegevens van 1961, beschouwd volgens een schijnbaretijdmethode, een aan de
gang zijnde taalverandering suggereren: de piek van de grafiek verschuift bij
de jongere informanten naar rechts. Anderzijds blijkt dat patroon bij een onderzoek in reële tijd een werkelijke verschuiving te weerspiegelen: informant
(e), die 60 is in 1961, centraliseert beduidend méér dan de 65-jarigen uit 1933.
De tendens tot centralisatie neemt m.a.w. in heel de taalgemeenschap toe.
De verklaring voor de veranderingen in Martha's Vineyard ligt volgens Labov overigens ook weer in het sociale vlak. Hij kon aannemelijk maken dat de
centraliserende tendens z'n oorsprong vond bij de vissersbevolking van het
eiland, en zich van daaruit verspreidde naar de overige leden van de autochtone bevolking (families die al tien generaties of meer op het eiland woonden).
Die autochtone bevolking zet zich daarmee af tegen de toevloed van New
Yorkse toeristen die het eiland tijdens de zomer bevolken: tijdens de zomermaanden neemt de bevolkingsomvang toe met zo'n 40.000 bezoekers, daar
waar het aantal oorspronkelijke bewoners ongeveer 6000 bedraagt. De centralisering van de diftongen is voor die oorspronkelijke bewoners een uiting
van plaatselijke loyaliteit: door zich te identificeren met de vissersbevolking
manifesteert men zich als "eilander" en onderscheidt men zich van de nietcentraliserende vastelanders.
Het onderzoek op Martha's Vineyard toont aan dat synchrone leeftijdsstratificatie wel degelijk een reële taalverandering kan weerspiegelen. De resultaten van informant (b) in figuur 18.3 laten echter zien dat een nuance op
dit algemene beeld nodig is: (b) is een leeftijdsgenoot van de (a)-informanten,
wat betekent dat die leeftijdsgroep na het eerste onderzoek niet significant
meer is gaan centraliseren. Ook als de centralisatie pas na het onderzoek
voor de dialectatlas goed op gang is gekomen, dan nog moet men vaststellen

183

 Taalverandering in Macroperspectief

dat de leden van de generatie die in 1933 al ongeveer 65 was, niet aan die
centraliserende ontwikkeling hebben meegedaan. De verklaring daarvoor zou
kunnen zijn dat de oudste bevolkingsgroep buiten (of boven) de sociale dynamiek van prestige en solidariteit, van ambitie en loyaliteit staat die in het
denkraam van Labov de motor vormt van taalverandering: het hoeft bij manier
van spreken voor haar niet meer zo (nog afgezien van het feit dat er, los van
deze psychologische factor, sprake kan zijn van een reële afname van de
deelname van de ouderen aan het sociale leven). Een diachrone interpretatie
van synchrone leeftijdsstratificaties moet m.a.w. met de nodige omzichtigheid
gebeuren, omdat er leeftijdsgroepen kunnen zijn die een bijzondere positie
innemen in de sociale structuur.

184

 Sociale Factoren

Figuur 18.3
Centralisatie in Martha's Vineyard
Het Laboviaanse model van taalverandering dat uit het voorgaande naar
voren komt, kunnen we als volgt samenvatten.
– Alle talen kennen een natuurlijke en veelal ongemerkte en voorbijgaande variatie, al was het alleen maar omdat geen enkele spreker
precies spreekt zoals de andere. Dergelijke varianten kunnen bij individuele sprekers ontstaan door fonetische invloeden, de werking van
analogie, en alle andere mechanismen die in de voorgaande hoofdstukken besproken zijn. Al deze factoren zeggen in eerste instantie iets
over het ontstaan van individuele en incidentele taalvarianten, maar
niets over de verspreiding van de varianten over de taalgemeenschap
als geheel.
– Die verspreiding kan worden verklaard op sociolinguïstische gronden. Een eerste stap in het verspreidingsproces bestaat daaruit dat
bepaalde vormen een groepsidentificerende waarde krijgen: ze worden
dan typerend voor de leden van een specifieke sociale groep.
– De tweede stap in het verspreidingsproces houdt in dat de betrokken
varianten door grotere groepen in de taalgemeenschap als normatief
worden ervaren en in de geëigende omstandigheden worden overgenomen. De drijvende kracht achter deze overname is het prestige dat
samenhangt met een identificatie met de normatieve referentiegroep.
De houding van het individu t.o.v. die groep bepaalt of hij de groepsvorm overneemt of niet.
Bij dit Laboviaanse beeld van de relatie tussen taal en maatschappij zijn
wel een paar nuanceringen aan te brengen. In de eerste plaats is Labovs model van de sociale realiteit vrij sterk op één hiërarchische dimensie geconcentreerd, nl. de socio-economische klasse van de taalgebruikers. Daar staat
tegenover dat de sociale identiteit van een taalgebruiker langs verschillende
dimensies tegelijk gedefinieerd kan worden. Iemand is dan niet alleen lid van
een bepaalde klasse, gedefinieerd in termen van scholingsgraad, beroep,
inkomen e.d., maar hij kan ook lid zijn van een aantal andere sociale entiteiten: het wijkcomité, de parochie, de fanfare, de jeugdbeweging, de kantclub,
de Belgische filatelievereniging enzovoort. Ieder van deze facetten van iemands sociale identiteit kan een rol spelen in zijn taalgebruik. Een door James

185

 Taalverandering in Macroperspectief

en Lesley Milroy geïntroduceerd alternatief voor de Laboviaanse benadering
vertrekt van het concept van

SOCIALE NETWERKEN

om deze factoren in het on-

derzoek te betrekken: taalgebruikers zijn tegelijkertijd lid van verschillende
netwerken van sociale relaties. Het linguïstische belang van die netwerken
blijkt daaruit dat wie zich centraal in een netwerk bevindt (bijvoorbeeld, wie
actief deelneemt aan de activiteiten van het net) meer geneigd blijkt te zijn
zich bij de linguïstische eigenheid van het netwerk aan te sluiten.
Nadrukkelijker nog dan in de Laboviaanse benadering beklemtoont de netwerkbenadering dat de sociale dynamiek van de taal op twee tegengestelde
impulsen kan berusten:

SOLIDARITEIT

binnen een groep of netwerk (zoals wan-

neer de oorspronkelijke bewoners van Martha's Vineyard hun groepsidentiteit
bevestigd willen blijven zien), of aanpassing aan het

PRESTIGE

van een andere

groep (zoals wanneer taalgebruikers uit de middenklasse het model van de
hogere klasse imiteren).
In de tweede plaats is het nuttig een onderscheid te maken tussen de min
of meer permanente sociale eigenschappen van de taalgebruikers (hun sociale klasse, etnische kenmerken, sekse etc.), en de wisselende eigenschappen
van de context waarin het taalgebruik plaatsvindt. In het onderzoek van Labov
is deze laatste categorie van factoren alleen aanwezig in de vorm van de stilistische dimensie, maar er zijn op dit punt nog ettelijke andere factoren te
bestuderen. De relevante onderzoeksvraag wordt in dit verband wel als volgt
geformuleerd: "Wie spreekt welke taal tot wie, wanneer, en waar?". De veronderstelling is dan uiteraard dat een taalgebruiker de beschikking heeft over
een verschillend aantal taalvariëteiten, en dat hij zijn keuze van een bepaalde
variëteit uit dit repertoire laat afhangen van de omstandigheden. Deze benadering, waarvan Joshua Fishman (1972) de grondslagen heeft gelegd, wordt
soms

wel

TAALSOCIOLOGIE

SOCIOLINGUÏSTIEK

genoemd,

ter

onderscheiding

van

de

als vertegenwoordigd door de Laboviaanse richting. Het on-

derscheid tussen de twee benaderingen is er een van klemtoon. In de taalsociologie is de belangstelling voornamelijk sociologisch, in de zin dat nagegaan
wordt welke sociale rol taalgedrag (en verschil in taalgedrag) vervult. In de
sociolinguïstiek is de belangstelling primair taalkundig, in de zin dat bekeken
wordt wat de sociale facetten van het taalgebruik betekenen voor de taal zelf,
d.w.z. voor de vorm en de opbouw van de taal als instrument. Op het taalsociologische onderzoek zullen we in een later hoofdstuk nog uitgebreid terugkomen.

186

 Sociale Factoren

In de derde plaats lijkt de kwantitatieve aanpak van Labov te suggereren
dat taalverschijnselen alleen maar de weerspiegeling zijn van een bestaande
sociale ordening (hoe die verder ook opgevat wordt): taal en sociale klasse
worden als twee onafhankelijke grootheden met elkaar vergeleken, en er blijkt
een reële correlatie tussen die twee te bestaan. Er zijn echter vraagtekens te
plaatsen bij de gedachte dat linguïstische en sociale eigenschappen zomaar
als onafhankelijke gegevens kunnen worden beschouwd. Dat kan voor het
kwantitatieve onderzoek nuttig of zelfs noodzakelijk zijn, maar er zijn anderzijds ook aanwijzingen dat taalgebruik niet zonder meer de sociale realiteit
weerspiegelt, maar die zelf mee bepaalt. Het taalgebruik heeft dan niet een
epifenomenale, maar een

CONSTITUTIEVE SOCIALE ROL:

het taalgebruik zelf is

een onderdeel van de definitie van de sociale realiteit.
Dat blijkt overigens al uit de studies van Labov zelf. De "hypercorrecte"
keuzes van de middenklasse, bijvoorbeeld, kunnen niet alleen worden beschouwd als een reflectie van de ambitie van die klasse, maar ook als een poging om die ambitie te realiseren. De poging tot assimilatie met de hogere
klasse is een poging om de sociale realiteit te veranderen, en die poging gebeurt althans ten dele met linguïstische middelen. Op dezelfde manier is de
taalverandering op Martha's Vineyard een sociale daad waardoor de eigen sociale identiteit van de oorspronkelijke bewoners gehandhaafd blijft: het linguïstische gedrag is niet zonder meer een secundair uitvloeisel van een sociaal
gegeven, maar draagt ook op een constitutieve manier bij tot het instandhouden van dat gegeven. Kortom, het taalgebruik reflecteert de sociale werkelijkheid niet alleen, maar creëert die ook. Op een meer algemeen vlak geldt dat
ook binnen een netwerkbenadering: als die netwerken gedefinieerd worden in
termen van sociale relaties, dan zal niet alleen de vraag of mensen samen
werken, in dezelfde straat wonen, dezelfde cafés bezoeken etc. bepalen welke netwerken zoal bestaan, maar dan is ook de aard en de omvang van hun
onderlinge verbale communicatie een definiërend kenmerk van het netwerk.
In de vierde plaats tenslotte zij opgemerkt dat Labov alleen spontane sociaal-taalkundige verhoudingen in kaart brengt: de aantrekkingskracht die het
taalgebruik van de hogere klasse op de lagere uitoefent is spontaan tot stand
gekomen, het wordt niet gedecreteerd of officieel opgelegd. Dergelijke opgelegde taalverhoudingen bestaan echter ook (denk aan de officiële spellingregeling van het Nederlands), en spelen net bij standaardiseringsverschijnselen
dikwijls een reële rol.

187

 Taalverandering in Macroperspectief

Het beeld dat uit dit alles oprijst, is in zekere zin een grondige
VAN HET KLASSIEKE MODEL

OMKERING

dat we in hoofdstuk 6 introduceerden. We kunnen

dat verduidelijken m.b.t. de beide hoofdaspecten van dat klassieke model, nl.
het stamboommodel van de relatie tussen talen, en de regelmaat van klankwetten.
Tegenover de gedachte dat het genealogische stamboommodel de normale situatie is, en dat ontlening (langs de horizontale dimensie van de stamboom) een verstoring is van die normale, "verticale" relatie, lijken we toe te
gaan naar een model waarin ontlening het normale model is. Het opstapje dat
we nodig hebben voor deze omkering is de erkenning dat talen beschouwd
moeten worden als conglomeraten van taalvariëteiten, die met elkaar langs
ruimtelijke, sociale en stilistische dimensies met elkaar coëxisteren, en die
ieder zowel de donor als de recipiënt van onderlinge ontlening kunnen zijn.
Het voorbeeld van de Oud-Hoog-Duitse klankverschuiving suggereert dat dergelijke ontleningsprocessen tussen sociolecten of dialecten ook de basis kunnen zijn van genealogische ontwikkelingen waarbij een taal zich in de stamboom afsplitst. Dergelijke afsplitsing is dan niet zozeer het reguliere geval,
maar wel een grensgeval van ontlening als basismechanisme.
Tegenover de gedachte dat klankveranderingen op strikte wijze uitzonderingsloos zijn, en dat analogie (samen met een aantal andere factoren) voor
een verstoring van dat normale ontwikkelingsmechanisme zorgt, evolueren we
naar een model waarin lexicale analogie het basismechanisme is. Klankveranderingen beginnen bij een beperkt aantal woorden, en verspreiden zich vandaaruit, in een proces van lexicale diffusie, naar andere onderdelen van het
lexicon. Ook bij de ontlening van de ontwikkelingen in andere dialecten of sociolecten, spelen de eigenschappen van de betrokken woorden een rol: de in
het interlectale contact meest frequente woorden zullen makkelijkst de veranderingen ondergaan. Klankwettige verandering is dan ook hier het grensgeval, in de zin dat het een volledige lexicale diffusie inhoudt.
Het belang van individuele woordgeschiedenissen en analogie-achtige mechanismen voor de verklaring van klankontwikkelingen werd overigens al eerder door de historisch taalkundigen onderkend. Bij het einde van de 19de en
het begin van de 20ste eeuw werd door een aantal historisch taalkundigen,
waaronder Hugo Schuchardt (1842-1901), de anti-Neogrammatische stelling
ingenomen dat ieder woord zijn eigen geschiedenis heeft. Dialectologische
bevindingen zoals die i.v.m. de Rijnse waaier (en zoals die van Gilliéron i.v.m.

188

 Sociale Factoren

homonymievrees, waarover we het in hoofdstuk 19 zullen hebben), oefenden
een duidelijke invloed uit op deze stellingname.
De eerste omkering van het klassieke model is in de huidige situatie van
de historische linguïstiek algemeen geaccepteerd: het wezenlijke belang van
sociale factoren als motor van taalveranderingsprocessen wordt algemeen
erkend. De tweede omkering is controversiëler, en de discussie tussen een
Neogrammatische versus een lexicaal-diffusionistische benadering van taalverandering staat momenteel in het centrum van de belangstelling. Niet ter
discussie staat daarbij de vaststelling dat sommige klankveranderingen inderdaad langs lexicaal geleidelijke weg verlopen, en eventueel ook nooit tot een
volledige regelmaat leiden. De vraagstelling betreft daarentegen die situaties
waarin effectief sprake is van uitzonderingsloosheid. Die regelmaat karakteriseert het eindresultaat van de verandering, maar welk mechanisme is daarvoor dan verantwoordelijk? Komt het eindresultaat tot stand doordat een lexicaal diffusieproces tot het einde wordt doorgetrokken, of is er sprake van een
werkelijke verandering van het fonologische systeem van een taal? Het gaat
daarbij wel degelijk om twee verschillende mechanismen: in het ene geval is
de verandering gesitueerd in het lexicon , in het andere in de fonologische
component van de taal.
In het recente onderzoek naar de verhouding tussen deze twee factoren
gaat de radicale strekking er van uit dat een zuiver fonologisch, Neogrammatisch ontwikkelingspatroon nergens te vinden is. Een meer gematigde benadering probeert aan te geven in welke omstandigheden men een lexicaal geleidelijke verandering kan verwachten, en in welke omstandigheden een "Neogrammatische" verandering. Labov (1994), bijvoorbeeld, beargumenteert dat
lexicale diffusie vooral wordt aangetroffen bij taalveranderingen waarvan taalgebruikers weten dat ze aan de hand zijn (of preciezer, waarvan de bijbehorende taalvariatie door taalgebruikers herkend wordt als drager van een sociale betekenis).

189

 Taalverandering in Macroperspectief

Opgaven bij Hoofdstuk 18
1) Als in het onderzoek van Labov in New York City, de Lower Middle Class
vanaf een bepaalde graad van formaliteit vaker de prestigieuse postvocalische
'r' realiseert dan de Upper Middle Class, dan is dat een gevolg van:
a) de observer's paradox
b) hypercorrectie
c) een fout bij het indelen van de proefpersonen in sociale klassen
d) een fout bij het indelen van de situaties naar graad van formaliteit
2) De theorie van de sociale netwerken werd gelanceerd door:
a) Joshua Fishman
b) Hugo Schuchardt
c) William Labov
d) James en Lesley Milroy
3) De klassieke historische taalkunde verricht onderzoek
a) in real time
b) in apparent time
c) in diachronical time
d) a noch b noch c
4) Leeftijdsgebonden variatiepatronen die niet een aan de gang zijnde taalverandering weerspiegelen
a) zijn uitgesloten
b) noemt men 'age grading'
c) noemt men hypercorrectie
d) zijn een gevolg van hypercorrectie
5) Het onderzoek van Labov op Martha's Vineyard toont aan:
a) dat synchrone leeftijdsstratificatie wel degelijk een reële taalverandering
kan weerspiegelen
b) dat de diachrone interpretatie van synchrone leeftijdsstratificaties met de
nodige omzichtigheid moet gebeuren
c) dat bepaalde taalvormen een groepsidentificerende waarde kunnen krijgen
voor de leden van een specifieke sociale groep
d) a én b én c

190

 19

EEN FUNCTIONEEL
VERKLARINGSMODEL
In de voorgaande hoofdstukken zijn we ingegaan op het klassieke model van
taalverandering, dat opgebouwd was op de pijlers van het stamboommodel en
de regelmaat van klankontwikkelingen. We hebben in twee reeksen van
hoofdstukken gezien dat beide pijlers aan een grondige nuancering toe zijn,
zozeer zelfs, dat we de mogelijkheid van een radicaal alternatief model onder
ogen hebben moeten zien, waarin analogie i.p.v. klankwettigheid, en ontlening
i.p.v. moeder-dochterrelaties de normale situatie leken te vertegenwoordigen.
Maar hebben we met dit alles nu ook een antwoord gevonden op onze oorspronkelijke basisvraag, nl. waarom talen veranderen? Dat lijkt niet echt het
geval te zijn: wat we tot nu toe bestudeerd hebben zijn mechanismen en effecten van taalveranderingsprocessen, maar nog niet de ultieme oorzaken daarvan. In dit hoofdstuk en de volgende zullen we daaraan aandacht besteden.
We doen dat op een ongebruikelijke manier. In zekere zin werkt de klemtoon die bij het ontstaan van de wetenschappelijke historische linguïstiek op
de taalvorm gelegd werd, nog altijd door in de gebruikelijke behandeling van
het onderwerp "taalverandering": wanneer het erop aankomt oorzaken van
taalverandering te identificeren, concentreren de handboeken zich meestal op
klankveranderingen, terwijl bijvoorbeeld veranderingen in de woordenschat
meestal pas op het eind ter sprake komen. Hier draaien we de rollen om: we
beginnen met ontwikkelingen in de woordenschat, en we zullen daarna kijken
of de principes die we in het lexicale vlak menen te kunnen onderscheiden,
ook terug te vinden zijn in de andere onderdelen van de grammatica (en m.n.
op het terrein van de klankveranderingen).
Op welke manier kunnen lexicaal-semantische veranderingen dan verklaard worden? Omdat woorden zo overduidelijk iets te maken hebben met de
communicatieve functie van de taal streven we naar een functionele verklaring, d.w.z., we proberen na te gaan of we lexicale en semantische taalveranderingen kunnen verklaren tegen de achtergrond van de communicatieve
functie van de natuurlijke taal. In navolging van de wetenschapstheoreticus
Nagel identificeren we functionele verklaringen met teleologische verklaringen,

191

 De Verklaring van Taalverandering

d.w.z. verklaringen die verwijzen naar de doelstellingen of functies van een
systeem of een organisme. Zulke verklaringen
take the form of indicating one or more functions ... that a unit performs
in maintaining certain traits of a system to which the unit belongs, or of
stating the instrumental role an action plays in bringing about some
goal (Nagel 1961: 23-24).
Deze definitie impliceert het bestaan van twee soorten van teleologische verklaringstypes, die we met de volgende voorbeelden van Nagel zelf kunnen
illustreren. Primo: Hendrik VIII wou scheiden van Catharina van Aragon omdat
zij niet het leven schonk aan een zoon, en omdat hij wou hertrouwen om een
mannelijke erfgenaam te krijgen. Secundo: de mens heeft longen omdat zuurstof onmisbaar is voor de verbranding van voedingsstoffen in het lichaam, en
omdat de longen ervoor zorgen dat het lichaam voorzien wordt van de nodige
zuurstof. Het eerste voorbeeld illustreert de situatie waarin een handeling
(scheiden) een specifieke doelstelling dient (hertrouwen om een zoon te krijgen): het is een voorbeeld van "the instrumental role an action plays in bringing about some goal". Het tweede voorbeeld specificeert de functie van een
onderdeel (de longen) van een organisme (het lichaam), waarvan dat onderdeel zekere kenmerken in stand helpt houden (verbranding van voedsel met
behulp van zuurstof): het is een voorbeeld van "indicating the functions that a
unit performs in maintaining certain traits of a system to which it belongs". Een
belangrijk onderscheid tussen beide teleologische verklaringstypes is dat het
eerste voorbeeld bewuste daden en vooraf geformuleerde doelstellingen (of
althans, doelgerichte activiteit) inhoudt, terwijl dat in het tweede voorbeeld niet
zo is. Daarmee is het bestaan van intermediaire gevallen niet uitgesloten
(daarop komen we nog terug), maar de twee basistypes kunnen in ieder geval
wel idealiter van elkaar onderscheiden worden. De relevante distincties zijn
samengevat in figuur 19.1.
Het onderscheid tussen beide teleologische verklaringstypes leidt ons naar
een eerste classificatie van de functionele gronden van lexicaal-semantische
veranderingen. Aan de ene kant zijn er veranderingen die iets te maken hebben met de specifieke doelstellingen die het taalgebruik vervult (in het bijzonder, specifieke informatie doorgeven in concrete communicatieve situaties).
Aan de andere kant zijn er veranderingen die iets te maken hebben met de
structuur van de taal, d.w.z. met de algemene structurele kenmerken die een

192

 Een Functioneel Verklaringsmodel

taalsysteem moet bezitten om zijn communicatieve functie te vervullen (en om
dat op een optimale manier te doen).
Het HENDRIK VIII-type verwijst naar:

Het LONGEN-typeverwijst naar:

- de specifieke doelstellingen van
een individu

- de algemene functies van een organisme of systeem

- specifieke handelingen

- permanente structuren en hun
werking

- doelgerichte activiteit

- onbewuste processen
Figuur 19.1

Types van teleologische verklaringen
Het eerste type verwijst rechtstreeks naar de basisfunctie van natuurlijke
talen: communicatie. Taalgebruikers hanteren de taal om boodschappen over
te brengen, en het zijn dan ook zulke expressieve intenties die semantische
verandering tot stand zullen brengen. De expressieve middelen van een taal
veranderen, ruw gesteld, omdat taalgebruikers iets willen communiceren
waarvoor ze geen geschikt uitdrukkingsmiddel ter beschikking hebben: de
verandering bestaat er dan eenvoudigweg in, dat zo'n middel gecreëerd wordt.
Omdat we ons primair bezighouden met de factoren die individuele taalveranderingen determineren, moeten we er rekening mee houden dat de "communicatieve behoefte" in kwestie (het niet ter beschikking hebben van een geschikt expressiemiddel) een hoogst persoonlijke en zelfs incidentele zaak kan
zijn: het gaat er niet om of de taal bijvoorbeeld een bepaald woord voor een
bepaald begrip ontbeert, maar of een individueel taalgebruiker in specifieke
omstandigheden zo'n woord al dan niet kan vinden, en dan gebeurlijk op zoek
moet gaan naar een adequate uitdrukking. Wordt de communicatieve behoefte van die individuele taalgebruiker door een groot deel van de taalgemeenschap gedeeld, dan zal ook de door hem uitgekozen nieuwe uitdrukking niet
incidenteel blijven, of althans, dan zullen we kunnen zien dat de woordenschat
van de taal permanent verrijkt wordt met een of meer nieuwe woorden. De
basis van zo'n taalverandering ligt echter telkens bij individuele taaldaden van
afzonderlijke taalgebruikers: de taal zelf kan natuurlijk niet handelen.
Ook van het tweede teleologische verklaringstype vinden we in de diachrone lexicologie voorbeelden. Daarbij staat dan niet de
van de taal voorop, maar de

EFFICIËNTIE

193

EXPRESSIEVE

functie

die zij als systeem moet bezitten om

 De Verklaring van Taalverandering

haar functie te vervullen. Een klassiek voorbeeld van een verklaring in deze
richting is Gilliérons gebruik van HOMONYMIEVREES ter verklaring van woordverlies (Gilliéron & Roques 1912). Het principe van de homonymievrees stelt dat
homonymie in bepaalde gevallen een hinderlijke, "pathologische" situatie is
waartegen therapeutisch gereageerd wordt door de homonymie op te heffen.
(Homoniemen zijn verschillende woorden met een identieke klankvorm, woorden dus met een zelfde klankvorm maar met verschillende betekenissen die
zo ver uit elkaar liggen dat we ze niet als facetten van één enkel polyseem
woord beschouwen.)

Figuur 19.2
Homonymievrees volgens Gilliéron
Gilliérons voorbeeld van zo'n proces betreft een gebied in Zuidwest-Frankrijk, waar de werking van de klankwetten de Latijnse vormen gallus, "haan" en
cattus, "kat" heeft doen samenvallen in de vorm gat. Omdat deze homonymie
hinderlijk kan zijn in de context van een agrarische samenleving, wordt gat in
de betekenis "haan" vervangen door azan, de lokale vorm van faisan, "fazant",
of door bigey, dat waarschijnlijk identiek is met vicaire, "kapelaan". Op de
kaart valt af te lezen dat de uiterste grens van de azan- en bigey-streek samenvalt met de lijn die het gebied begrenst waarin Latijn ll als t verschijnt. (De
Romeinse I duidt het Baskische gebied aan, de Romeinse II het Spaanse

194

 Een Functioneel Verklaringsmodel

taalgebied. Ten zuiden van de stippellijn is er samenval van de oorspronkelijke Latijnse ll en tt.)
Belangrijk voor ons betoog is het feit dat het ultieme motief voor het vermijden van de homonymie het gevaar van communicatieve verwarringen is.
Gilliéron stelt ook niet dat homonymie altijd tot lexicale reorganisaties leidt,
maar alleen wanneer het samenvallen van twee woorden functioneel hinderlijk
kan zijn. Meer in het algemeen is homonymievrees een voorbeeld van wat wel
het

PRINCIPE VAN HUMBOLDT

genoemd wordt: het principe nl. dat stelt dat na-

tuurlijke talen streven naar een één-op-één-verhouding tussen het formele en
het inhoudelijke niveau, i.c. naar een isomorfie tussen woordvormen en concepten. Die isomorfie is doorbroken wanneer één woordvorm correspondeert
met uiteenlopende concepten (zoals bij homonymie), maar ook wanneer één
concept

met

verschillende

ISOMORFIEBEGINSEL

woorden

kan

worden

uitgedrukt.

Het

zou dan kunnen verklaren waarom er zo weinig zuivere

synoniemen in een taal te vinden zijn: zuivere synonymie is in Humboldtiaans
perspectief een overbodige luxe die al snel tot een functionele differentiatie
(en dus een bijna-synonymie) van de betrokken vormen zal leiden. Zo kan
eventueel ook de door Voigt beschreven ontwikkelingen in de Latijnse rechtsterminologie (zie hoofdstuk 13) op basis van het isomorfiebeginsel verklaard
worden: de initiële verschuiving waardoor damnum met de betekenis "schade"
optreedt creëert een overtollige synonymie t.o.v. het begrip "schade" (doordat
damnum en noxia naast elkaar voorkomen), en mogelijkerwijze ook een hinderlijke polysemie bij damnum (wanneer dat de beide betekenissen "schade"
en "rechtsverplichting" draagt).
Het isomorfiebeginsel is duidelijk een verklarend principe van het tweede
teleologische type. In de eerste plaats heeft het betrekking op de structuur van
de taal (i.c. de relatie tussen vormelementen en betekenissen), en niet op
specifieke voorbeelden van taalgebruik. In de tweede plaats verwijst het naar
algemene functionele principes (i.c. het vermijden van verwarring), en niet
naar specifieke (bijvoorbeeld expressieve) behoeften of doeleinden. En in de
derde plaats is het niet gebaseerd op de bewuste of vrijwillige handelingen
van individuen; de beschreven veranderingen in de taalstructuur worden verondersteld min of meer automatisch te gebeuren. Het isomorfiebeginsel is ook
duidelijk een efficiëntieprincipe: het probeert te verzekeren dat communicatieve taaldaden zonder storende verwarringen verlopen.

195

 De Verklaring van Taalverandering

Bij deze initiële identificatie van expressiviteit en efficiëntie zijn verschillende opmerkingen te maken. In de eerste plaats zij er op gewezen dat we de
term expressiviteit in een ruime betekenis gebruiken. Soms wordt de term inderdaad beperkt tot communicatieve factoren van niet-referentiële aard; de
"expressieve waarde" van een woord is dan zo ongeveer de emotieve of stilistische kracht van het woord. Hier geven we aan de term een breder bereik, in
de zin dat alles wat door de taal uitgedrukt kan worden (zowel in de vorm van
een referentiële betekenis als in de vorm van een niet-referentiële communicatieve waarde), er onder valt.
In de tweede plaats stellen we ons de vraag of het inroepen van communicatieve, expressieve behoeften als bron van lexicaal-semantische veranderingen impliceert dat zulke veranderingen alleen kunnen worden verklaard op
grond van bewuste, vrijwillige handelingen. Zou het methodologisch acceptabel zijn te zeggen dat het ware (zij het onbewuste) motief van Hendrik VIII om
te scheiden van Catharina van Aragon zijn wens was te breken met de pauselijke macht, terwijl zijn bewuste (zij het misleidende) motief zijn verlangen naar
een mannelijke erfgenaam was? De vraag is relevant omdat onbewuste motieven inderdaad wel aangewezen worden als de oorzaak van semantische
veranderingen. Het bekendste voorbeeld daarvan is wel Sperbers studie over
het jargon van frontsoldaten uit de Eerste Wereldoorlog (1923). Hij wijt hun
gebruik van humoristische metaforen als machine à coudre en moulin à café
voor het machinegeweer aan onderbewuste impulsen veeleer dan aan een
bewuste intentie grappig te zijn. De diep doorvoelde bedreiging die het wapen
betekent wordt verzacht door het te vergelijken met vertrouwde en ongevaarlijke voorwerpen uit het dagelijkse leven. De psychologische spanning die het
metaforische proces op gang brengt hoeft niet bewust aanwezig te zijn. De
resulterende uitdrukkingen zijn dan ook emotioneel expressief, en hun emotionele waarde is een indicatie van de psychologische spanning waaruit ze voortkomen.
Hieruit blijkt om te beginnen dat "expressieve behoeften" niet noodzakelijk
een bewuste intentie veronderstellen: de soldaten voelen een zekere psychologische aandrang om uitdrukking te geven aan de gevoelde spanning, zonder
dat ze de bewuste intentie hebben die spanning aan een ander kenbaar te
maken. Ten tweede is het nu duidelijk waarom we eerder konden zeggen dat
er gevallen zijn die zich tussen de twee genoemde teleologische verklaringstypes in bevinden. Verklaringen die een beroep doen op onderbewuste expres-

196

 Een Functioneel Verklaringsmodel

sieve motieven sluiten enerzijds, door hun expressieve karakter, aan bij verklaringen op grond van bewuste communicatieve motieven, maar zijn anderzijds, door de verwijzing naar onderbewuste drijfveren, verwant met verklaringen op grond van de onwillekeurige functies van structuren en organismen.
In de derde plaats zullen er nu hoofdzakelijk twee manieren zijn om de
functionele verklaring van taalveranderingen verder uit te werken (wat we zullen doen in de volgende hoofdstukken). Vooreerst moeten we de genoemde
factoren specificeren: welke expressieve factoren en efficiëntiefactoren zijn er
wel? Daarbij moeten we vooral ook van het lexicale terrein overgaan naar de
andere soorten van taalverandering: welke rol spelen expressiviteit en efficiëntie bij (bijvoorbeeld en met name) klankveranderingen? Verder moet worden
gekeken naar de relatie tussen de factor "efficiëntie" en de factor "expressiviteit": hoe verhouden die twee zich t.o.v. elkaar? Ook daarover zal in de volgende hoofdstukken het een en ander verteld worden, maar we kunnen op dit
punt al wel een opmerking van algemene aard maken.
Het tweede teleologische verklaringstype moet steunen op een model voor
het ontstaan van de systeemkenmerken waarvan het de aanwezigheid teleologisch interpreteert. Het menselijke lichaam heeft geen longen gekregen door
een bewuste, intentionele handeling van individuen: een persoon kan niet beslissen longen te ontwikkelen. Maar hoe kan het veronderstelde teleologische
doel (het in stand houden van de zuurstoftoevoer in het organisme) überhaupt
opereren, als het organisme zelf geen controle uitoefent op de relevante processen? Dat die longen er toch zijn, kan daarentegen wel verklaard worden
aan de hand van de evolutieleer: door een proces van natuurlijke selectie uit
spontaan tot stand gekomen mutaties, heeft een aantal diersoorten longen
ontwikkeld als een efficiënt middel voor zuurstoftoevoer. Voor de taal is een
dergelijke evolutionaire verklaring uiteraard niet van toepassing: taal is niet
een organisme zoals het menselijk lichaam er een is. Welke mechanismen
zorgen er dan wel voor dat linguïstische systeemveranderingen tot stand kunnen komen?
Welnu, omdat de taal niet bestaat buiten het taalgedrag en de taalkennis
van de individuele taalgebruikers, zal een verandering in het taalsysteem de
consequentie zijn van een aantal gelijklopende talige gedragingen bij individuen. De vervanging van een homonieme term in de woordenschat door een
andere, bijvoorbeeld, is het supra-individuele gevolg van het feit dat alle individuele taalgebruikers de term vermijden (omwille van zijn verwarrende ka-

197

 De Verklaring van Taalverandering

rakter, of om een andere reden). Een verandering in het taalsysteem in z'n
algemeenheid veronderstelt dus dat bij de afzonderlijke taalgebruikers gelijklopende veranderingen optreden. Voor een dergelijke coördinatie van het gedrag van een grote hoeveelheid taalgebruikers zijn – zeer in abstracto – twee
mogelijke oorzaken aan te wijzen: ofwel gebeuren de veranderingen parallel
bij alle taalgebruikers, ofwel gebeuren ze bij verschillende taalgebruikers in
een cumulatieve reeks, en verspreiden ze zich zo over de taalgemeenschap.
De eerste situatie zou optreden wanneer een grote groep taalgebruikers simultaan met hetzelfde communicatieve probleem geconfronteerd wordt, en
daarvoor dan onafhankelijk van elkaar dezelfde oplossing kiest. De tweede
situatie doet zich voor wanneer een innovatie binnen één bepaalde groep
overgenomen wordt door andere groepen, bijvoorbeeld op grond van Laboviaanse prestigefactoren.
Voor de relatie tussen de twee teleologische verklaringstypes betekent dit
dat het tweede type in zekere zin parasiteert op het eerste, of althans, dat een
verandering van de min of meer permanente structuren van de taal alleen via
de individuele taalhandelingen tot stand kan komen. De Duitse taalkundige
Rudi Keller heeft een model geschetst dat aan dit inzicht tegemoet komt
(1990). Met een term uit de economie spreekt hij i.v.m. taalverandering van
een "onzichtbare hand"-proces: zoals het economische gedrag van mensen
geleid lijkt te worden door een onzichtbare hand, terwijl er in werkelijkheid
alleen maar sprake is van een cumulatief effect van individuele handelingen,
zo lijkt ook het taalgedrag globaal gezien geleid te worden door een onzichtbare hand die het een bepaalde richting uitstuurt, terwijl dat globale proces
uiteindelijk alleen maar bestaat uit ontelbare individuele taalhandelingen van
taalgebruikers die in een bepaalde situatie met talige middelen een communicatief effect proberen te bereiken. Het resultaat van zo'n onzichtbarehandproces is een "fenomeen van de derde soort", waarmee verschijnselen bedoeld
zijn die het resultaat zijn van menselijke gedragingen zonder dat ze het intentionele doel van dat gedrag zijn. Speculanten buiten beschouwing gelaten
heeft niemand de uitdrukkelijke bedoeling door zijn economische handelwijze
de inflatie aan te wakkeren, maar het gezamenlijke effect van een grote hoeveelheid individuele handelingen kan wel degelijk inflatoir zijn. Op dezelfde
manier wil geen enkele taalgebruiker voor taalverandering zorgen, maar is
taalverandering wel het cumulatieve resultaat van een groot aantal individuele
taalhandelingen met een communicatieve intentie.

198

 Een Functioneel Verklaringsmodel

Op de achtergrond van deze discussie zijn twee visies op de aard van de
taal in het geding die in de loop van de geschiedenis van de taalkunde allebei
een rol hebben gespeeld – en nog spelen. Aan de ene kant staat de opvatting
dat de taal een

NATUURFENOMEEN

is, zoals een organisme. De taalkunde is in

deze opvatting een natuurwetenschap. August Schleicher (1821-1868), die de
stamboomtheorie ontwikkelde, formuleert een en ander als volgt:
Die Sprachen sind Naturorganismen die, ohne vom Willen des Menschen bestimmbar zu sein, entstunden, nach bestimmten Gesetzen
wuchsen und sich entwickelen und wiederum altern und absterben;
auch ihnen ist jene Reihe von Erscheinungen eigen, die man unter
dem Namen 'Leben' zu verstehen pflegt. Die Glottik, die Wissenschaft
der Sprache, ist demnach eine Naturwissenschaft; ihre Methode ist im
Ganzen und Allgemeinen dieselbe, wie die der übrigen Naturwissenschaften (1863: 6-7).
Aan de andere kant staat de opvatting dat de taal in eerste instantie een
CULTUURFENOMEEN

is. Een vroege formulering van deze opvatting komt van

Wilhelm von Humboldt (1762-1835), die de taal als product onderscheidt van
de taal als gedrag:
[Die Sprache] ist kein Werk (Ergon), sondern eine Thätigkeit (Energeia). Ihre ware Definition kann daher nur eine genetische seyn. Sie ist
nemlich die sich ewig wiederholende Arbeit des Geistes, den articulirten Laut zum Ausdruck des Gedanken fähig zu machen (1836: 418).
Het onderscheid tussen een natuurwetenschappelijke en een cultuurwetenschappelijke benadering van de natuurlijke taal speelt ook nu nog een belangrijke rol in de (synchrone) algemene taalkunde, zij het langs lijnen die enigszins anders liggen dan uit bovenstaande 19de-eeuwse citaten kan worden
afgeleid. We komen daar in de tweede helft van het boek op terug; voorlopig
volstaan we met de opmerking dat de scheiding der geesten tussen de natuurwetenschappelijke en cultuurwetenschappelijke benadering min of meer
parallel loopt met het onderscheid tussen een formalistische en een functionalistische benadering, zoals we die in hoofdstuk 2 zeer beknopt hebben voorgesteld. Vanuit een diachroon perspectief (en in ieder geval vanuit het teleologische verklaringskader dat hier als uitgangspunt wordt genomen) lijkt een
natuurwetenschappelijke opvatting van de taal alvast minder voor de hand te
liggen.

199

 De Verklaring van Taalverandering

Opgaven bij Hoofdstuk 19
1) Teleologische verklaringen zijn:
a) verklaringen die verwijzen naar de doelstellingen of functies van een systeem of organisme
b) verklaringen van religieuse of mytische oorsprong
c) typisch voor de voor-wetenschappelijke taalkunde-activiteit uit de eerste
helft van de 18de eeuw en vroeger
d) b én c
2) Homonymievrees als verklaring voor woordverlies werd gelanceerd door:
a) Nagel b) Voigt c) Gilliéron d) Catharina van Aragon
3) Het isomorfiebeginsel is:
a) een voorbeeld van wat het principe van Humboldt wordt genoemd
b) het beginsel dat natuurlijke talen streven naar een één-op-één-verhouding
tussen het formele en het inhoudelijke niveau
c) duidelijk een voorbeeld van een ander type van verklarend principe dan het
teleologische type
d) a én b
4) Taalverandering als een 'onzichtbare-handproces' is een model dat beschreven werd door:
a) Sperber b) Keller c) Schleicher d) Roques
5) Met de opvattingen 'taal is een natuurfenomeen' (I) en 'taal is een cultuurfenomeen' (II) kunnen respectievelijk worden geassociëerd:
a) Schleicher, de functionele benadering (I) en Von Humboldt, de formalistische benadering (II)
b) Von Humboldt, de functionele benadering (I) en Schleicher, de formalistische benadering (II)
c) Schleicher, de formalistische benadering (I) en Von Humboldt, de functionele benadering
d) Von Humboldt, de formalistische benadering (I) en Schleicher, de functionele benadering

200

 20

EXPRESSIVITEITSFACTOREN
Als oorzaak van taalverandering is het principe dat lexicaal-semantische veranderingen optreden omdat taalgebruikers nieuwe dingen willen uitdrukken (of
bekende dingen op een nieuwe manier willen uitdrukken), op drie terreinen te
situeren, naargelang de aard van het geëxprimeerde. Zo onderscheiden we
denotationele, connotationele en stilistische expressiviteit, naargelang de expressieve behoefte zich bevindt op het vlak van de verwijzende waarde, de
gevoelswaarde, of de stijlwaarde van de talige uitdrukkingen.
DENOTATIONELE

EXPRESSIVITEIT

betreft de referentiële betekenis van de

taalvormen: nieuwe gedachten moeten worden uitgedrukt, nieuwe voorwerpen, toestanden, processen e.d. benoemd. In hoofdzaak zijn twee types te
onderscheiden: de aanleiding voor de expressieve behoefte ligt bij een verandering in de werkelijkheid zelf, of bij de wijze waarop de mens die realiteit ervaart of kent. Exemplarisch voor het eerste type zijn de voorbeelden die hoger
werden gegeven van de introductie van nieuwe zaken in een cultuur: vuurwapens als artillerie, schrijfstokken als pen, deltaplanes. Als exemplarisch voor
het tweede type kunnen wetenschappelijke ontdekkingen gelden waarbij een
dieper inzicht in de referent van een woord de menselijke wereldkennis grondig verandert: de ontdekking dat jade qua geologische samenstelling in twee
zeer verschillende vormen voorkomt creëert de behoefte om die twee stoffen
met afzonderlijke namen te benoemen. Zo krijgen we dan jadeïet en nefriet, al
blijkt de expressieve behoefte toch ook weer niet zo groot te zijn dat jade zelf
verdwijnt: wijzigingen in de realiteit of in onze kennis daarvan zijn hoogstens
aanleidingen, geen causale gronden.
CONNOTATIONELE EXPRESSIVITEIT heeft betrekking op de gevoelswaarde van
de gebruikte uitdrukkingen. De semantiek onderscheidt een vijftal hoofdtypes
van lexicale verandering op grond van connotationele expressiviteit: eufemisme, dysfemisme, hyperbool, litotes en humor. Eufemisme en dysfemisme
enerzijds en hyperbool en litotes anderzijds zijn antoniemenparen.
Zo worden bij eufemisme verzachtende uitdrukkingen, bij dysfemisme diffamerende uitdrukkingen gebruikt. Bij

EUFEMISME

wordt een zaak met een on-

aangename connotatie verzachtend aangeduid met een uitdrukking met een

201

 De Verklaring van Taalverandering

minder onaangename gevoelswaarde: de geest geven voor sterven, jongeheer voor penis of gekleurde medemens voor neger zijn evenzoveel uitdrukkingen waardoor het schokkende of beledigende van het noemen van een
zekere zaak wordt verzacht door een onrechtstreekse omschrijving met een
neutrale gevoelswaarde. Dit wil niet noodzakelijk zeggen dat de neutrale uitdrukking haar oorspronkelijke gevoelswaarde verliest en zelf negatief geconnoteerd wordt, maar in sommige gevallen kan dit door veelvuldig gebruik van
het eufemisme wel voorkomen: hoewel WC in oorsprong zelf een eufemisme
is, is het nu voor sommige mensen minder neutraal dan b.v. toilet. In zo'n geval ondergaat het als eufemisme gebruikte woord een pejoratieve betekenisverandering die het op den duur als eufemisme ongeschikt maakt.
Een bijzondere vorm van eufemisme wordt ingegeven door taboe, i.e. door
conventies die zekere zaken als 'te mijden' of 'onnoembaar' brandmerken. In
ruime zin zou men van sociale taboes kunnen spreken in de daarnet opgesomde voorbeelden van eufemisme: sterven, seksualiteit, ontlasting e.d. zijn
in onze cultuur onderwerpen waaraan een odium kleeft. (Daarmee zou dan
overigens niet héél de groep van eufemismen onder het sociale taboe vallen;
eufemismen kunnen b.v. ook gebruikt worden om over zaken te spreken die
voor een van de gesprekspartners om strikt persoonlijke redenen kwetsend
kunnen zijn.) In enge zin is het begrip "taboe" echter uitsluitend van toepassing op religieuze taboes, b.v. wanneer het bijgeloof wil dat het uitspreken van
een bepaalde naam ongeluk brengt. Zo neemt men aan dat het woord beer,
dat etymologisch "de bruine, het bruine dier" betekent, in de Germaanse talen
is geïntroduceerd omdat het beest in kwestie met een streng taboe beladen
zou zijn geweest, zodat het normale Indo-europese woord (terug te vinden in
Latijn ursus) onbruikbaar zou zijn geworden. Aanwijzingen voor het bestaan
van zo'n taboe bij bepaalde Indo-europese volkeren kan men ook vinden in de
Slavische talen, waar een vorm medvedu, "honingeter", de beer benoemt.
Religieus taboe vindt men ook terug in vervormingen van de naam van God in
bastaardvloeken en krachttermen als potverdomme (God verdoeme of verdoemme) of parbleu (par Dieu).
Waar eufemisme de negatieve connotatie van een begrip probeert te minimaliseren, probeert

DYSFEMISME

ze te verhogen. Typisch zijn scheld-

woorden, zoals wanneer iemand die een niet erg geapprecieerde daad heeft
verricht, een schurk of een varken wordt genoemd, of wanneer iemand met
een overdreven vroomheid voor pilaarbijter wordt versleten. Niet altijd daalt

202

 Expressiviteitsfactoren

het dysfemisme tot dit schimpende niveau af: wanneer van een redeneerwijze
wordt gezegd dat ze onzindelijk is, dan wordt daarmee een veroordeling uitgesproken, maar van schelden is nog niet echt sprake.
HYPERBOLEN zijn overdreven uitdrukkingen: men zegt paradoxaal ik zal het
onmogelijke doen, maar bedoelt: ik zal al doen wat in mijn mogelijkheden ligt.
LITOTES wijst daarentegen op minimalisering: men gebruikt de voorzichtige uitdrukking niet weinig blij, maar bedoelt dat iemand heel erg blij is. Het is niet zo
eenvoudig hyperbool en litotes te onderscheiden van respectievelijke dysfemisme en eufemisme, omdat ook daar sprake is van overdrijving en minimalisering. Men kan echter wel proberen de onderlinge verhoudingen scherper af
te bakenen. Gaat men ervan uit dat er een overkoepelende categorie "overdrijving" is, dan zijn daarbij twee gevallen te onderscheiden: een in wezen
positieve zaak wordt nog positiever voorgesteld dan ze al is, of een in wezen
negatieve zaak wordt negatiever voorgesteld dan ze is. In dit laatste geval
kunnen we van dysfemisme spreken, in het andere van hyperbool. Voor de
categorie "minimalisering" geldt iets analoogs: een in wezen negatieve zaak
kan worden voorgesteld als minder slecht dan in realiteit, of een in wezen positieve zaak kan worden voorgesteld als minder goed dan in werkelijkheid. Het
eerste geval is eufemisme, het tweede geval litotes. Daar komt dan wel nog bij
dat ook zaken met een initiële neutrale waarde eufemistisch of dysfemistisch
kunnen worden voorgesteld: eufemisme en dysfemisme tenderen m.a.w. naar
een "tekenomkering" (van negatief of neutraal naar positief bij eufemisme, van
positief of neutraal naar negatief bij dysfemisme). Deze verhoudingen zijn
schematisch weergegeven in figuur 20.1.
gevoelswaarde van
het gewone woord

gevoelswaarde van het
alternatief

categorie van het alternatief

positief
negatief
extra positief
extra negatief
negatief of neutraal
positief of neutraal

extra positief
extra negatief
positief of neutraal
negatief of neutraal
positief
negatief

hyperbool
hyperbool of dysfemisme
litotes
litotes of eufemisme
eufemisme
dysfemisme

Figuur 20.1
Gevoelswaardeconfiguraties in onderling verband
Het spel van de expressieve factoren wordt overigens nog ingewikkelder
wanneer we er ironie bij betrekken (één van de vormen van

203

HUMOR):

ironisch

 De Verklaring van Taalverandering

zegt men het tegengestelde van wat men bedoelt, zodat een waarderende
uitdrukking als je bent een genie de waarde krijgt "je bent een domoor", terwijl
negatieve appreciaties als schurk en schelm in de juiste context (b.v. van
moeder tot kind) als vleinamen zijn te gebruiken. Veel ogenschijnlijke gevallen
van niet-eufemistische minimalisering zijn in feite ironisch, en hebben op die
manier een negatieve connotationele werking: van iemand die je heel erg
dwarszit zeggen dat hij niet erg inschikkelijk is, versterkt de negatieve appreciatie die je wil uitdrukken. Zoals eufemisme kan leiden tot pejoratieve betekenisontwikkelingen, zo kan ook het veelvuldig gebruik van ironische uitdrukkingen uitmonden in het verloren gaan van het oorspronkelijke gebruik: iemand
iets diets maken betekent etymologisch "iemand iets uitleggen", maar heeft
thans in de standaardtaal de waarde "iemand iets op de mouw spelden, iemand iets wijsmaken", wat vermoedelijk het gevolg is van veelvuldig ironisch
gebruik van de uitdrukking. Humor in de taal treedt natuurlijk nog op andere
manieren naar voren dan in de vorm van ironie: men denke maar aan bewust
grappige vervormingen als portemonnix.
Hierbij zij in de eerste plaats nog opgemerkt dat het op grappige, overdreven of geminimaliseerde wijze voorstellen van zaken geen expressieve intenties zijn die uitsluitend langs lexicale weg gerealiseerd worden; het optreden
van perifrases (omschrijvingen in zinsvorm) in de voorbeelden wijst daar al op.
In de tweede plaats wil de bovenstaande opsomming geen exhaustief beeld
geven van al de connotationeel expressieve intenties die zoal een rol spelen
in de taal; opgenomen zijn slechts de types die frequent te vinden zijn in de
lexicaal-semantische literatuur. In de derde plaats moet het duidelijk zijn dat
bij de realisering van die intenties de verschillende in hoofdstukken 9 tot 14
genoemde mechanismen een rol kunnen spelen: zo b.v. onomasiologische
vervorming bij een humoristische uitdrukking als portemonnix, metonymie bij
een eufemisme als beer, of ontlening bij een eufemisme als toilet.
Bij

STILISTISCHE EXPRESSIVITEIT,

tenslotte, spelen vaak sociolinguïstische

factoren een rol: binnen een taalgemeenschap bestaan een aantal groepsgebonden taalvarianten waarvan de ene al meer prestige draagt dan de andere,
zoals die groepen zelf. Ontlening geeft goede voorbeelden van het belang van
deze factoren: de keuze van een vreemd woord kan ingegeven zijn door een
reële denotationele behoefte (een nieuwe zaak wordt van buitenaf in de cultuur geïntroduceerd), door een connotationele behoefte (toilet wordt ontleend
uit behoefte aan een eufemisme), maar ook door de sociolinguïstisch-stilis-

204

 Expressiviteitsfactoren

tische factor dat men door de keuze van een vreemde, vaak geleerde term wil
laten blijken te behoren tot de culturele bovenlaag die ontwikkeld genoeg is
om vreemde talen en culturen te kennen, of die op andere punten een sociaal-culturele positie kenbaar wil maken. Wanneer in de loop van de 18de
eeuw de paraplu in de Nederlanden geïntroduceerd wordt, dan drukt de keuze
van de taalgebruiker voor de ontlening paraplu of voor regenscherm (een ouder inheems woord met een algemenere betekenis) waarschijnlijk ook iets uit
over zijn houding in taalpolitieke en culturele zaken, en over zijn identificatie
met bepaalde groepen in de taalgemeenschap: puristische zorg om de zuiverheid van de eigen taal en cultuur zou dan staan tegenover modieuze openheid
op de Franse cultuur, het leidende culturele gebied uit die dagen, terwijl bovendien het uitdrukking geven aan een zekere vorm van elitaire "gestudeerdheid" een rol kan spelen.
Taalveranderingen kunnen in deze context een groepsidentificerende
functie krijgen. In z'n meest extreme vorm is dat proces te zien bij slang (of
"argot"). In de marginale groepstalen die we met deze termen aanduiden hebben de vervormingen van bepaalde woorden in de eerste plaats een groepsvormend karakter: wie de bijzondere vervormingen (en andere linguïstische
eigenaardigheden) onder de knie heeft, behoort tot de groep, tot de incrowd.
In sommige gevallen kan het cryptische karakter van de vervormingen ook
een effectief verhullende functie hebben; men spreekt dan wel van geheimtalen (bep. van "Bargoens" of dieventaal). We citeren enkele voorbeelden uit het
Londense Cockneyslang, waarbij telkens rijmende uitdrukkingen ter vervanging dienen van de bestaande: chips an' peas (voor knees), 'alf a dollar (voor
collar), steam-packet (voor jacket), en fisherman's daughter (voor water). In
bepaalde Franse argots noteert men vervormingen als brachanna voor chambre, loupaque voor poule, of largonji voor jargon. De groepsidentificerende
functie is hier zo sterk aanwezig dat de communicatie met de rest van de taalgemeenschap nagenoeg verbroken is.
In de voorgaande bladzijden hebben we een overzicht geboden van de
expressieve factoren die volgens een semantische classificatie moeten worden onderscheiden: de vraag is dan welke inhoudelijke types van expressiviteit de taalontwikkeling kunnen beïnvloeden. Daaraan moet, zoals ook al aangegeven in hoofdstuk 19, een onderzoek gekoppeld worden naar de formele
effecten van de expressiviteitsfactor: welke rol speelt expressiviteit op het vlak
van de taalvorm? Nu hebben we het ook in de voorgaande bladzijden natuur-

205

 De Verklaring van Taalverandering

lijk wel over (woord)vormen en formele factoren gehad, maar we hebben die
nog niet op de voorgrond van de belangstelling geplaatst. Doen we dat wel,
dan zijn twee situaties te onderscheiden. Enerzijds kunnen we vaststellen dat
expressieve factoren een rol spelen bij het tot stand komen van uitzonderingen op de klankwetten. Anderzijds moeten we nagaan welke rol expressiviteit
kan spelen bij het tot stand komen van klankwettige veranderingen zelf.
Het eerste punt is een klassiek onderdeel van de historische taalkunde;
expressiviteit wordt bijvoorbeeld ook in de Neogrammatische opvatting van
taalverandering vermeld als één van de factoren (naast analogie en ontlening)
die voor uitzonderingen op klankwettige ontwikkelingen kunnen zorgen. Daarbij wordt wel in eerste instantie aan emotieve expressiviteit gedacht; de klassieke voorbeelden liggen m.n. op het gebied van klanknabootsing en klanksymboliek. Van andere mechanismen van expressieve woordvorming hebben
we in de loop van de voorgaande hoofdstukken nog voorbeelden gezien:
daarnet nog wezen we op het humoristische effect van contaminerende vervormingen als portemonnix, en eerder konden we er ook al op wijzen dat verkortingen als bib en lab doorgaans een familiariserende stijlwaarde bezitten.
Als aanvulling bij en illustratie van deze traditioneel erkende werking van
de expressiviteitsfactor gaan we in op enkele van de voorbeelden die Roelandts (1989) geeft van de invloed van de kindertaal op klankontwikkelingen in
de woordenschat. De eerste stap in zijn betoog brengt een inventaris van frequent in de vroegste kindertaal (wat hij de "stameltaal" noemt) voorkomende
klankontwikkelingen. Vervolgens laat hij zien dat dezelfde vervormingsmechanismen vaak optreden bij eigennamen, een verschijnsel dat kan worden
verklaard door aan te nemen dat de initiële versprekingen van de kinderen
een affectieve waarde krijgen die er voor zorgt dat de vervormde namen ook
in de taal van de volwassenen bewaard blijven of overgenomen worden. In
figuur 20.2 worden een aantal van die formele mechanismen opgesomd, met
voorbeelden uit de stameltaal en de propriale woordenschat. (Onder propria
verstaan we de eigennamen, in tegenstelling met de appellativa of soortnamen.)
Aan de hand van die frequent voorkomende mechanismen (het overzicht
is overigens niet exhaustief) kan nu een etymologie opgesteld worden voor
een aantal familiaire persoonsaanduidingen uit de familiale sfeer. Een eerste
voorbeeld is het woord baby, dat kan worden teruggevoerd tot het OudEngelse b(e)arn, een woordvorm die we nog in het Zweedse barn "kind", te-

206

 Expressiviteitsfactoren

rugvinden. Een verkorting samengaand met reduplicatie kan een vorm baba
opgeleverd hebben, die naar betekenis en constructie hetzelfde is als kikin uit
kind); baby ontstaat dan vervolgens door toevoeging van een diminutiefsuffix.
Dat diminutiefsuffix vinden we ook terug in daddy, dat verder door occlusie,
regressieve assimilatie, en verkorting uit father kan worden afgeleid. Semantisch interessant tenslotte is het dialectische boeleke "baby", dat in z'n huidige
vorm een gestapelde verkleinvorm is: -ke is een diminutiefsuffix, maar etymologisch gezien geldt dat ook voor de l. Boel zelf is dan door verkorting en diminuering (en door vereenvoudiging van de anlautende consonantcluster)
ontstaan uit broer. De overgang van "klein broertje" naar "baby" is semantisch
een onverdachte vorm van generalisatie. In het oudere Nederlands heeft boel
echter ook de betekenis "geliefde, vrijer", en vervolgens, met een pejoratieve
ontwikkeling, "(overspelige of onwettige) minnaar of minnares". Deze semantische ontwikkelingslijn kan men verklaren door aan te nemen dat boel als affectieve vleinaam voor de geliefde gebruikt werd, op dezelfde manier waarop
dat nu in het Engels met baby gebeurt.
mechanisme

in de kindertaal

in eigennamen

verkorting en reduplicatie

bo, bobo < boterham

Tine < Martine
Lili < Elisabeth

assimilatie

dadoe < zakdoek
papot < kapot

Teddy < Eddy
Bob < Robert

occlusie

poeter < voet

Pim, Bill < William

Figuur 20.2
Klankveranderingen in de stameltaal
Er zij terloops op gewezen dat deze invloed van de kindertaal moet worden onderscheiden van een andere vorm waarin het taalverwervingsproces
wel wordt genoemd als de causale grond van taalverandering. Men stelt dan
dat taalverandering steunt op een foutieve analyse door de kinderen van het
taalaanbod van hun ouders: de kinderen construeren dan a.h.w. de verkeerde
grammatica voor de taal waarmee ze opgroeien. Bij metanalyse, bijvoorbeeld,
zouden de kinderen de grens van de morfemen op de verkeerde plaats leggen. Erg ver kom je met zo'n benadering echter niet. Het is bijvoorbeeld moeilijk in te zien hoe een hele generatie kinderen spontaan en simultaan bij het
taalgebruik van hun ouders precies die fonetische analyse zou doorvoeren die

207

 De Verklaring van Taalverandering

de eerste Germaanse klankverschuiving oplevert. Waar komt, in het algemeen, de coördinatie vandaan waardoor de afzonderlijke "foute" grammatica's
gelijktijdig net dezelfde afwijkende analyses van de taalfeiten gaan vertonen?
Die vraag is essentieel om het belang in te zien van de Laboviaanse, sociolinguïstische opvatting van taalverandering. Wanneer we bereid zijn de
sociolinguïstische waarde van een taalelement (klank, woord, constructie) te
zien als een instantiatie van wat we hierboven "stilistische expressiviteit" genoemd hebben, dan kunnen we ook staande houden dat expressieve factoren
een rol spelen bij klassieke klankwettige veranderingen. Ze spelen daarin een
rol, omdat ze kunnen instaan voor precies dat coördinatieprobleem dat we
daarnet noemden: de taalveranderingsprocessen bij afzonderlijke individuen
gaan dezelfde kant op, omdat die individuen zich naar elkaar richten (of preciezer, volgens het Laboviaanse patroon, omdat de met prestige beklede taalgedragsvormen van één bepaalde groep richtinggevend werken voor andere
groepen). We kunnen dit sociolinguïstische model ook terugkoppelen naar wat
we aan het einde van het vorige hoofdstuk opmerkten. We stelden toen dat
verandering in het taalsysteem alleen maar kan optreden, hetzij wanneer de
veranderingen parallel gebeuren bij alle taalgebruikers, hetzij wanneer ze bij
verschillende taalgebruikers in een cumulatieve reeks optreden. De sociolinguïstische aanpak van taalverandering laat alvast zien dat in het laatste geval
prestigefactoren (en meer algemeen, sociale factoren) voor het cumulatieve
effect zorgen. Ook in de eerste situatie echter zullen sociale factoren meestal
voor de coördinatie van het taalgedrag moeten zorgen. In een situatie waarin
de leden van een taalgemeenschap, bijvoorbeeld, los van elkaar geconfronteerd worden met de behoefte aan een naam voor een van elders geïmporteerd ding, hebben ze los van elkaar telkens de keuze tussen verschillende
naamgevingsmogelijkheden (zoals ontlening of de creatie van een nieuw
woord). Dat de taalgemeenschap als geheel daarbij uiteindelijk meestal voor
één van de mogelijkheden kiest en zo de initiële variatie terugdringt, is weer
een coördinatieprobleem dat om een sociale analyse vraagt. De relevante
sociale factoren hoeven niet altijd de Laboviaanse te zijn, maar het sociolinguistische basisperspectief blijft hier als meest realistische benadering wel behouden.

208

 Expressiviteitsfactoren

Opgaven bij Hoofdstuk 20
1) Het gebruik van woorden of uitdrukkingen als 'orthodentist' (voor tandheelkundige), 'mobilofoon' (voor een bepaald type van telefoon) en 'de intieme
hygiëne' (voor de hygiëne van de geslachtsorganen) heeft te maken met respectievelijk:
a) stilistische, denotationele en connotationele expressiviteit
b) connotationele, denotationele en stilistische expressiviteit
c) stilistische, connotationele en denotationele expressiviteit
d) connotationele, stilistische en denotationele expressiviteit
2) Bij 'een glaasje op hebben' (voor zat zijn), 'niet zonder vrees' (voor heel erg
bang), 'dief' (voor een niet helemaal neutrale scheidsrechter) en 'de match van
de eeuw' (voor een erg belangrijke voetbalmatch), kunnen we spreken van
respectievelijk:
a) eufemisme, eufemisme, dysfemisme en hyperbool
b) metonymisch taalgebruik, litotes, dysfemisme en hyperbool
c) eufemisme, litotes, hyperbool en hyperbool
d) litotes, eufemisme, dysfemisme en litotes
3) Duid aan wat onjuist is:
a) Veranderingen in de werkelijkheid of in de wijze waarop de werkelijkheid
ervaren wordt, geven aanleiding tot connotationele expressiviteit
b) het gebruik van een woord als eufemisme kan de motor zijn voor een 'betekenisverandering 'in malam partem'
c) 'dysfemisme' en 'hyperbool' zijn subcategorieën van de categorie 'overdrijving'
d) historisch bekeken heeft de betekenisontwikkeling van de uitdrukking 'iemand iets diets maken' waarschijnlijk te maken met ironisch taalgebruik
4) Duid aan wat juist is:
a) door het gebruik van eufemismen en dysfemismen creëren we antoniemenparen
b) wijzigingen in de realiteit of in onze kennis ervan vormen de causale gronden voor denotationele expressiviteit
c) dat expressieve factoren een rol spelen bij het tot stand komen van uitzonderingen op de klankwetten is een inzicht dat de historische taalkunde verwierf vanaf het begin van de 20ste eeuw
d) sociolinguïstische factoren zijn vaak een belangrijke aanzet tot stilistische
expressiviteit
5) Wat is geen voorbeeld van of benaming voor 'een marginale groepstaal
waarin de vervorming van bepaalde woorden een groepsvormend karakter of
een verhullende functie heeft'?
a) Cockney
b) Propria
c) Argot
d) Bargoens

209

 De Verklaring van Taalverandering

6) Voor de ontwikkeling van 'daddy' uit 'father' moet men aannemen dat de
volgende processen zich hebben afgespeeld:
a) occlusie, regressieve assimilatie, verkorting en diminuering
b) occlusie, progressieve assimilatie, verkorting en diminuering
c) verkorting, reduplicatie en diminuering
d) occlusie, reduplicatie en diminuering

210

 21

EFFICIENTIEFACTOREN 1

In hoofdstuk 19 hebben we de efficiëntiefactor geïllustreerd aan de hand van
het Humboldtiaanse principe. Omdat dat principe betrekking heeft op de relatie tussen linguïstische vorm en linguïstische betekenis, kan men zich afvragen of ook op het vlak van de betekenis zonder meer principes te vinden zijn
die wijzen op een tendens tot rationele organisatie. We knopen daarvoor aan
bij de prototypetheorie, die aan het einde van hoofdstuk 13 summier werd
voorgesteld.
Die

PROTOTYPETHEORIE

kwam in het begin van de jaren '70 in de psycho-

linguïstiek tot ontwikkeling, en heeft sindsdien in de lexicale semantiek van
taalkundige origine grote weerklank gevonden. Eleanor Rosch, die de theorie
als eerste formuleerde, geeft de centrale gedachte als volgt weer.
As speakers of our language and members of our culture, we know
that a chair is a more reasonable exemplar of the category furniture
than a radio, and that some chairs fit our idea or image of a chair better
than others. However,when describing categories analytically, most
traditions of thought have treated category membership as a digital, allor-none phenomenon. That is, much work in philosophy, psychology,
linguistics, and anthropology assumes that categories are logical
bounded entities, membership in which is defined by an item's possession of a simple set of criterial features, in which all instances possessing the criterial attributes have a full and equal degree of membership. In contrast to such a view, it has been recently argued ... that
some natural categories are analog and must be represented logically
in a manner which reflects their analog structure (Rosch & Mervis
1975: 573-574).
Tegenover de klassieke categorisatieopvatting plaatst Rosch een "analogische" opvatting: de leden van een categorie hoeven niet volstrekt identiek
te zijn (volgens een bepaald definitioneel perspectief), maar het volstaat vaak

211

 De Verklaring van Taalverandering

dat ze analoog zijn t.o.v. elkaar. Ze vertonen een globale gelijkenis t.o.v. elkaar, maar er is niet één verzameling kenmerken die als een nodige-envoldoende definitie het hele toepassingsbereik van het woord bestrijkt. Die
gedachte is overigens niet helemaal nieuw. Al eerder heeft o.m. de filosoof
Ludwig Wittgenstein (1889-1951) erop gewezen dat schijnbare conceptuele
identiteit onder een scherpe analytische blik in een cluster van elkaar overlappende toepassingen uit elkaar kan vallen.
Betrachte z.B. einmal die Vorgänge, die wir 'Spiele' nennen. Ich meine
Brettspiele, Kartenspiele, Ballspiele, Kampfspiele, u.s.w.. Was ist allen
diesen gemeinsam? - Sag nicht: "Es muss ihnen etwas gemeinsam
sein, sonst hiessen sie nicht 'Spiele'", - sondern schau, ob ihnen allen
etwas gemeinsam ist. - Denn, wenn du sie anschaust, wirst du zwar
nicht etwas sehen, was allen gemeinsam wäre, aber du wirst Ähnlichkeiten, Verwandtschaften, sehen, und zwar eine ganze Reihe. Wie gesagt: denk nicht, sondern schau! - Schau z.B. die Brettspiele an, mit ihren mannigfachen Verwandtschaften. Nun geh zu den Kartenspielen
über: hier findest du viele Entsprechungen mit jener ersten Klasse,
aber viele gemeinsame Züge verschwinden, andere treten auf. Wenn
wir nun zu den Ballspielen übergehen, zo bleibt manches Gemeinsame
erhalten, aber vieles geht verloren. - Sind sie alle 'unterhaltend'? Vergleiche Schach mit dem Mühlfahren. Oder gibt es überall ein Gewinnen
und Verlieren, oder eine Konkurrenz der Spielenden? Denk an die Patiencen. In den Ballspielen gibt es Gewinnen und Verlieren; aber wenn
ein Kind den Ball an die Wand wirft und wieder auffängt, so ist dieser
Zug verschwunden. Schau, welche Rolle Geschick und Glück spielen.
Und wie verschieden ist Geschick im Schachspiel und Geschick im
Tennisspiel. Denk nun an die Reigenspiele: Hier ist das Element der
Unterhaltung, aber wie viele der anderen Charakterzüge sind verschwunden! Und so können wir durch die vielen, vielen anderen Gruppen von Spielen gehen. Ähnlichkeiten auftauchen und verschwinden
sehen.
Und das Ergebnis dieser Betrachtung lautet nun: Wir sehen ein
kompliziertes Netz von Ähnlichkeiten, die einander übergreifen und
kreuzen. Ähnlichkeiten im Grossen und Kleinen.

212

 Efficiëntiefactoren 1

Ich kann diese Ähnlichkeiten nicht besser charakterisieren, als
durch das Wort "Familienählichkeiten", denn so übergreifen und kreuzen sich die verschiedenen Ähnlichkeiten, die zwischen den Gliedern
einer Familie bestehen: Wuchs, Gesichtszüge, Augenfarbe, Gang,
Temperament, etc. etc.. - Und ich werde sagen: die 'Spielen' bilden eine Familie (1953: 66-67).
Dat Rosch de term familiegelijkenis van Wittgenstein overneemt, belet niet
dat zij ook iets aan de opvatting in kwestie toevoegt, in theoretisch zowel als in
methodologisch opzicht. Theoretisch gezien legt Rosch de nadruk op het bestaan van een centrale kern in het geheel van overlappende toepassingsgebieden; zo toont ze voor een aantal concepten aan dat ze een familiegelijkenisstructuur bezitten, geconcentreerd rond een intuïtief preponderante kern.
Die kern heet "prototypisch", al moet daar onmiddellijk bij worden vermeld dat
de term prototypisch enigszins dubbelzinnig is. Hij wordt zowel gebruikt voor
het inhoudelijke geheel van kenmerken dat het centrale gebied van een semasiologische structuur karakteriseert, als voor de leden van de categorie die
zich in dat gebied bevinden en die de kenmerken in kwestie vertonen. Tussen
de prototypiciteit van referentiële gebruiksgevallen en de prototypiciteit van
inhoudelijke, definitionele kenmerken bestaat een wisselwerking: prototypische gebruiksgevallen bezitten meer prototypische kenmerken dan andere, en
saillante kenmerken zijn net die, welke door de preponderante gebruiksgevallen belichaamd worden. Een en ander betekent dat we naast de centrale, prototypische gebruiksgevallen nu ook van perifere toepassingen moeten spreken.
De methodologische aanvulling die Rosch weet te bieden op de gedachte
van Wittgenstein, berust op het gebruik van psycholinguïstische technieken
om de structuur van een woord te ontrafelen. Om een inzicht te geven in aanpak en resultaten bekijken we de categorie vogel. Een beknopte structuuranalyse kan er uitzien als in figuur 21.1; zoals Rosch zelf beperken we de bespreking tot de letterlijke, biologische betekenis van vogel.
Bij een definitionele analyse van vogel stuiten we op definitieproblemen.
Zo is het meest in het oog springende kenmerk van vogels, nl. dat ze kunnen
vliegen, niet voldoende om de categorie af te bakenen: een aantal vogels kan
niet vliegen, en omgekeerd kunnen heel wat niet-vogels wél vliegen. Met andere kenmerken gaat het al niet beter: kiwi's en pinguïns hebben niet echt als
zodanig herkenbare veren (maar hooguit een soort van dons), pinguïns mis-

213

 De Verklaring van Taalverandering

sen de typische gebogen vorm van duidelijke vogels, en kiwi's hebben dan
weer geen vleugels. Combinaties van kenmerken helpen al evenmin: kenmerken 6 en 7 zijn wel degelijk algemeen bij vogels, maar zelfs samen zijn ze niet
voldoende om de categorie te begrenzen: ook het vogelbekdier bezit de attributen in kwestie. Overigens dient te worden opgemerkt dat analyses als die in
figuur 21.1 niet ontkracht worden door het eventuele bestaan van wetenschappelijke definities die wel nodige en voldoende voorwaarden van vogelheid specificeren.

Verklaring.
1 "kan vliegen"
2 "heeft als zodanig herkenbare veren"
3 "is S-vormig"
4 "heeft vleugels"
5 "is niet gedomesticeerd"
6 "plant zich voort via eieren"
7 "heeft een snavel"
Figuur 21.1
De semantische structuur van vogel

214

 Efficiëntiefactoren 1

Als bijvoorbeeld zou blijken dat alle vogels één specifieke DNA-structuur in
hun genetische materiaal meedragen, dan is er voor de prototypetheorie nog
geen man overboord: de theorie richt zich expliciet op categorieën in de natuurlijke taal en het dagelijkse denken, niet in een wetenschappelijk discours,
waarin "artificiële" categorieën ontwikkeld worden.
Op grond van een structuuranalyse als in figuur 21.1 valt te voorspellen
dat kiwi's, kippen, pinguïns en struisvogels niet-typische vogels zijn, en het is
precies die voorspelling die Rosch m.b.v. psycholinguïstische onderzoeksmethodes probeert te toetsen. Verschillende experimenten komen voor zo'n toetsing in aanmerking; we noemen er hier slechts enkele van. Om te beginnen
zijn er reactietijdentests: de snelheid waarmee proefpersonen zinnen van het
type een kip is een vogel bevestigen, is een maat voor de "voorbeeldigheid"
van kippen als vogels. (Zo'n zin gaat aanzienlijk trager dan een zwaluw is een
vogel.) Verder werd aan de proefpersonen expliciet gevraagd om een aantal
representanten van de onderzochte categorie (i.c. vogelsoorten) te rangschikken volgens hun exemplariteit voor die categorie. De vraag was dan ongeveer: "Welke van de hier genoemde vogelsoorten belichaamt het best wat u
zich voorstelt bij het begrip vogel?". Vervolgens blijkt dan o.m. nog, dat de
leden van een paar als roodborstje/mus gemakkelijker herkend worden als
beide behorend tot de vooraf genoemde categorie vogel, dan de leden van het
paar kalkoen/pinguïn. Die gemakkelijkheid wordt ook hier gemeten met reactietijden: het gaat sneller om te bevestigen dat roodborstjes en mussen beide
vogels zijn, dan om te bevestigen dat kalkoenen en pinguïns allebei vogels
zijn. Dat zou merkwaardig zijn als de categorie vogel mentaal gerepresenteerd
was in de vorm van een nodige-en-voldoende definitie. Ieder van de genoemde vogels zou dan immers de kenmerken vertonen die in de definitie genoemd
werden, en dat zou bij ieder van de vogels even snel gecontroleerd kunnen
worden. Maar als vogel in de eerste plaats het beeld oproept van exemplarische, typische vogels, dan wordt het verklaarbaar dat het wat langer duurt om
vogels te beoordelen die wat verder van die centrale gevallen afstaan.
De resultaten van de verschillende tests komen goed met elkaar overeen,
en ze ondersteunen ook het beeld dat uit de structuuranalyse van figuur 21.1
naar voren komt. Pinguïns, kippen en struisvogels zijn weinig typische vogels
(kiwi's zitten niet in de door Rosch bestudeerde verzameling vogelsoorten).
Terwijl het roodborstje nummer 1 is op de ranglijst van prototypiciteit, scoren

215

 De Verklaring van Taalverandering

de genoemde soorten erg laag; ze staan helemaal onderaan de schaal als
respectievelijk 53ste, 48ste en 50ste.
Overigens zij opgemerkt dat de structurele relaties in figuur 21.1 niet alle
experimenteel vastgestelde saillantheidsverhoudingen verklaren. Tussen de
extreme, typische of niet-typische voorbeelden ligt nog een continuum van
meer of minder exemplarische leden van de categorie. Wil men dat continuum
volledig verklaren in functie van het aantal attributen dat de vogels al dan niet
gemeen hebben, dan zal het structuurschema een flinke uitbreiding moeten
ondergaan. Aan de andere kant sluit ook Rosch zelf niet uit dat andere factoren dan de structurele positie de intuïtieve exemplariteit van een soort beïnvloeden. Frequentie is zo'n factor: ondanks het feit dat het roodborstje en de
mus qua uiterlijk en gedrag zeer dicht bij elkaar liggen, is het niet onwaarschijnlijk dat de tweede door een Nederlandstalige informant een typischer
vogel wordt geacht dan de eerste, eenvoudig omdat we er meer mee geconfronteerd worden, er meer mee vertrouwd zijn. Daaruit volgt meteen dat prototypiciteit culturele verschillen kan vertonen: de prototypiciteit van het roodborstje geldt voor de Noord-Amerikaanse proefpersonen van Rosch, maar ze
mag niet zomaar geëxtrapoleerd worden naar andere cultuur- of taalgemeenschappen. Het mag in het algemeen wel als een onvolkomenheid van de psycholinguïstische aanpak van Rosch aangemerkt worden, dat zij deze met het
oog op de verklaring van de exemplariteitsverhoudingen niet aanvult met definitionele structuuranalyses zoals die in figuur 21.1.
De prototypetheorie krijgt nu nog een belangrijke uitbouw wanneer we er
rekening mee houden dat niet alleen (niet-figuurlijke) gelijkenisrelaties in een
prototypische structuur kunnen voorkomen, zoals bij vogel, maar ook relaties
gebaseerd op metonymie en metafoor en de overige betekenisontwikkelingsmechanismen die in hoofdstukken 13 en 14 aan bod kwamen. Nieuwe betekenissen hangen niet in de lucht, maar sluiten aan bij bestaande toepassingen. Dat zorgt ook voor restricties op nieuwe betekenissen: een nieuwe toepassing wordt waarschijnlijker naarmate ze sterker aanleunt bij betekenissen
die zelf al sterk vertegenwoordigd zijn in de prototypische structuur. De restricties zijn niet zo sterk dat een woord in de loop van zijn geschiedenis niet van
kernbetekenis zou kunnen veranderen, of niet verschillende dominante betekenissen naast elkaar zou kunnen vertonen, maar in het algemeen zorgt de
prototypische opbouw er wel voor dat absolute vrijheid bij betekenisontwikkelingen ingeperkt wordt.

216

 Efficiëntiefactoren 1

Bij dit alles rijst nu de vraag of de klaarblijkelijke voorkeur voor een prototypische organisatie van de semasiologische informatie een functionele basis
heeft. Welnu, de prototypische architectuur van semasiologische structuren
kan een functionele verklaring krijgen, wanneer we proberen een antwoord te
vinden op de vraag naar het belang dat de mens er als denkend wezen bij kan
hebben om categorieën als clusters van onderling afwijkende toepassingen op
te bouwen. Zou het niet duidelijker zijn als categorisatieprincipe niet gelijkenis,
maar volstrekte gelijkheid te hanteren? Waarom geen verwarring voorkomen,
en alles wat inhoudelijk verschillend is, ook een aparte plaats in het categoriale systeem geven? Welnu, het voordeel van een geclusterde categorisatie ligt
bij twee punten: zuinigheid en soepelheid.
Een categoriaal systeem op prototypische basis is

ZUINIG

omdat het het

aantal categorieën beperkt. Omdat één prototypische categorie een hoeveelheid concepten verenigt die strikt genomen verschillend zijn, en die dus volgens een strenger categorisatieprincipe een eigen categorie zouden moeten
vormen, zijn er minder categoriale plaatsen nodig. Die economische opbouw
van het geheugen is zelf weer voordelig, omdat de werkelijkheid zo'n enorme
verscheidenheid vertoont: aan alles wat verschilt een eigen plaats geven in de
conceptuele taalstructuur zou de geheugencapaciteit van het menselijke brein
mogelijk snel overbelasten.
Dat de polyseme aard van de categorieën van de natuurlijke taal een verklaring kan krijgen die samenhangt met de beperktheid van de taalmiddelen
en het talige geheugen, is overigens geen nieuwe gedachte. Kronasser, een
lexicaal semanticus van lang voor de prototypetheorie, drukt ze als volgt uit.
Eine Idealsprache, in der jedes Ding, Ereignis, Gefühl, jede Beziehung
und Situation, kurzum jede einfache oder zusammengesetzte Gegebenheit der inneren und äusseren Welt ihre eigene und nur für sie zulässige Bezeichnung hätte, kann es nicht geben; sind doch die Gegebenheiten ... in ihrer Anzahl unendlich, während die Anzahl der einzelsprachlichen Wörter endlich ist. ... Der Preis für eine Idealsprache mit
semantisch immer unveränderlichen und ganz eindeutigen Lautsymbolen wäre ihre Unverständlichkeit, weil niemand die Anzahl der Wörter
im Gedächtnis behalten könnte. Bedeutungswandel und Polysemie
sind demnach Folgen des Bemühens, ja des Zwanges, die Unendlichkeit der Gegebenheiten mit einer endlichen Anzahl lautlicher Symbole
zu bewältigen (1952: 83-84).

217

 De Verklaring van Taalverandering

Nauw met de zuinigheid van de categoriale classificatie verbonden, is de
SOEPELHEID

ervan. Die flexibiliteit moet juist instaan voor de aanpassing van

het conceptuele systeem aan de verscheidenheid van de werkelijkheid. Taalgebruikers worden voortdurend met nieuwe, andere omstandigheden geconfronteerd, en hun conceptuele apparaat moet daarop snel kunnen reageren.
De prototypische organisatievorm biedt daarvoor een geëigende strategie: zij
biedt de mogelijkheid nieuwe gegevens te interpreteren in functie van bestaande categorieën. Enerzijds worden afwijkende gevallen geclassificeerd als
varianten van bestaande categorieën. Anderzijds fungeren de saillante centra
van categorieën als interpretatieprincipes m.b.t. nieuwe ervaringen: nieuwe
gegevens worden zoveel mogelijk geïnterpreteerd als nuances op grondig in
het conceptuele systeem verankerde begrippen. Prototypisch opgebouwde
concepten bieden een soepel houvast aan het individu dat zijn ervaringswerkelijkheid mentaal probeert te verwerken. Ook waar in het geheugen opgeslagen begrippen niet helemaal tot in de details van toepassing zijn, blijven
ze een aanknopingspunt bieden voor de interpretatie van de ervaring. In de
structuur van prototypische categorieën is hun functie weerspiegeld: de opname van minder gebruikelijke, enigszins afwijkende gevallen aan de periferie
van de categorie laat zien hoe deze laatste als interpretatieschema fungeert
t.o.v. nieuwe ervaringen. De perspectivistische, interpretatieve aard van het
denken zit a.h.w. in de structuur van de denkcategorieën zelf ingebakken.

218

 Efficiëntiefactoren 1

Opgaven bij Hoofdstuk 21
1) De prototypetheorie werd het eerst geformuleerd door:
a) Ludwig Wittgenstein
b) Kronasser
c) Eleanor Rosch
d) b én c samen
2) De prototypetheorie sluit aan bij:
a) de klassieke categorisatieopvatting
b) de analogische opvatting van categorisatie
c) a én b
d) a noch b
3) In de prototypetheorie wordt de term 'prototypisch' gebruikt voor:
a) het inhoudelijk geheel van kenmerken dat het centrale gebied van een
semasiologische structuur karakteriseert
b) de leden van een categorie die intuïtief als de meest typische vertegenwoordigers van de categorie worden aangevoeld
c) a én b
d) a noch b
4) Welke uitspraak is fout?
a) Er bestaat een wisselwerking tussen de prototypiciteit van referentiële gebruiksgevallen en de prototypiciteit van inhoudelijke, definitionele kenmerken
b) Om de juistheid van sommige aspecten van de prototypetheorie te testen
maakt men gebruik van sociolinguïstische technieken
c) We moeten een onderscheid maken tussen categorieën in de natuurlijke
taal en categorieën in de wetenschappelijke taal
d) De perspectivische, interpretatieve aard van het denken zit in de structuur
van de denkcategorieën zelf ingebakken
5) Welke uitspraak is juist?
a) De prototypetheorie stelt dat categorieën logisch afgebakende entiteiten
zijn waarvan alle leden een vast aantal kenmerken delen
b) De prototypetheorie komt in theoretisch opzicht volledig overeen met de
familiegelijkenis-theorie van Wittgenstein, maar verbetert die theorie in methodologisch opzicht aanzienlijk
c) Het staat vast dat de intuïtieve exemplariteit van een lexicaal element voor
een lexicale categorie alleen afhankelijk is van de prototypiciteit van de kenmerken van dat element
d) De prototypetheorie stelt dat categorieën een analogische opbouw kennen.

219

 22

EFFICIËNTIEFACTOREN 2
In de voorgaande hoofdstukken hebben we twee efficiëntiefactoren leren kennen. In hoofdstuk 19 hebben we gewezen op het Humboldtiaanse principe als
een streven naar een optimale, isomorfe verhouding tussen linguïstische vorm
en linguïstische inhoud. In het vorige hoofdstuk hebben we de prototypische
organisatie van betekenisinhouden binnen een linguïstische categorie verklaard op grond van de soepelheid en de stabiliteit die een kennissysteem bij
voorkeur bezit. In dit hoofdstuk zullen we de verzameling efficiëntiefactoren
verder aanvullen. We gaan daarbij in vier stappen te werk. Eerst noemen we
enkele factoren die nauw aansluiten bij de principes die we al hebben leren
kennen. We zoeken dan, in de tweede plaats, naar een kader waarin deze
factoren in hun onderlinge verband kunnen worden gesitueerd. Dat schema
leidt dan, ten derde, tot een systematische aanvulling van de classificatie.
Tenslotte gaan we in op de beperkingen van het schema (en van het functionele verklaringsmodel als geheel).
Uitgangspunt is de vaststelling dat het isomorfiebeginsel een optimalisatie
inhoudt van de relatie tussen linguïstische vorm en linguïstische inhoud: een
één-op-één-verhouding tussen vorm en inhoud impliceert dat bij een gegeven
vorm de overeenstemmende inhoud snel en zonder dubbelzinnigheid kan
worden teruggevonden. Er zijn echter nog minsten twee andere relaties tussen linguïstische vorm en linguïstische inhoud te noemen die een bepaalde
vorm van optimalisering belichamen.
Een eerste type kunnen we identificeren als we nog even terugkijken naar
klanknabootsende woorden als piepen. Hun iconische karakter (in de zin die
we in het eerste hoofdstuk aan die term gegeven hebben) omvat ook een optimalisatie van de relatie tussen vorm en inhoud: de vorm weerspiegelt op een
materiële manier (i.c. in de klank) iets van de inhoud van het begrip. Wanneer
we er dan rekening mee houden dat de klanknabootsende waarde van een
term voor een zekere resistentie tegen de invloed van de klankwetten kan zorgen (in de zin waarin piepen bijvoorbeeld niet de diftongering tot ij meemaakt),
dan wordt het duidelijk dat iconiciteit net zoals Humboldtiaans isomorfisme
een reële rol speelt in de historische taalkunde.

220

 Efficiëntiefactoren 2

Een tweede type kan worden geïllustreerd met een volksetymologische reïnterpretatie als die van hamac tot hangmat. Ook hier wordt in de vorm een
niet-arbitraire relatie met de betekenis geschapen, alleen ontstaat die relatie
nu door de compositionele transparantie van de vorm, en niet door z'n iconiciteit. Het feit dat in de betekenis zowel de betekeniscomponent "hangen" als de
betekeniscomponent "mat" een rol speelt, komt tot uiting in de vorm van het
woord, doordat de twee semantische facetten in kwestie expliciet in de woordvorm zijn terug te vinden. Efficiënt is deze vorm van transparantie, omdat de
taalgebruiker die het woord hangmat hoort maar het ding in kwestie niet kent,
zich wel al een idee kan vormen van de betrokken zaak; bij hamac is dat uiteraard niet het geval.
Alles bij elkaar hebben we nu al een viertal invullingen van het efficiëntiestreven leren kennen: prototypiciteit, isomorfie, iconiciteit, transparantie. We
kunnen nu een stap nemen naar een systematische classificatie van de efficientiefactoren door na te gaan wat de reeds genoemde principes gemeenschappelijk hebben, en hoe ze van elkaar verschillen. Gemeenschappelijk is
alvast dat ze telkens de linguïstische relatie tussen vorm en inhoud betreffen:
het streven naar een transparante en gemotiveerde, of naar een isomorfe, of
naar een flexibele en stabiele relatie tussen vorm en inhoud betreft telkens de
taal als categoriaal systeem, d.w.z. als systeem van symbolische categorieën
met tegelijkertijd een vormelijk en een inhoudelijk aspect. Verschillen zijn er
anderzijds doordat de nagestreefde efficiëntie hetzij meer productief, hetzij
meer receptief georiënteerd lijkt te zijn. Isomorfie, iconiciteit en transparantie
zijn verschijnselen die in de eerste plaats de hoorder dienen: hij heeft het gemakkelijker de betekenis van de woorden te achterhalen wanneer iedere
woordvorm op een eenduidige manier overeenstemt met een betekenis, of
wanneer in de opbouw van de woordvorm aanwijzingen te vinden zijn voor de
aard van de gezochte interpretatie. Prototypiciteit aan de andere kant lijkt
meer de belangen van de spreker te dienen: hij heeft het makkelijker vorm te
geven aan een nieuwe ervaring (d.w.z. die ervaring in woorden om te zetten)
wanneer hij gebruik kan maken van de begrippen die hem al ter beschikking
staan. Het interpretatiesturende karakter van prototypiciteit waarover we het in
het vorige hoofdstuk hadden, wordt het beste begrepen vanuit het perspectief
van de spreker: hij is het die in eerste instantie een categorisatie probeert op
te leggen aan nieuwe facetten van de werkelijkheid.

221

 De Verklaring van Taalverandering

De manier waarop het schema kan worden uitgebreid ligt nu voor de hand.
Als alle tot nu toe geïdentificeerde principes betrekking hebben op de relatie
tussen linguïstische vorm en linguïstische inhoud, zijn er dan misschien ook
principes die uitsluitend de linguïstische vorm betreffen? En kunnen we daarbij
ook een onderscheid maken tussen principes die meer het gemak van de
hoorder en principes die meer het gemak van de spreker betreffen? De voorbeelden die we van dergelijke verschijnselen zullen geven liggen op het vlak
van de fonologische vorm; we kijken eerst naar de opvattingen van de Natuurlijke Fonologie zoals ontwikkeld door Patricia Donegan en David Stampe
(Stampe 1979, 1987; Donegan & Stampe 1979), en vervolgens naar de opvattingen van Martinet (1958, 1964).
De Natuurlijke Fonologie gaat er van uit dat het onderzoek van klankverschijnselen gekoppeld moet worden aan wat we weten over de structuur en de
mogelijkheden van onze articulatorische en auditieve organen; de fysiologische capaciteiten en beperkingen van die organen bepalen wat "natuurlijk"
is in de fonetiek en de fonologie. Dat klanksegmenten assimilatorisch stemhebbend worden in een stemhebbende omgeving is bijvoorbeeld een natuurlijk fonologisch proces, omdat onze articulatiemogelijkheden een snelle opeenvolging stemhebbend - stemloos - stemhebbend moeilijk aankunnen: de
articulatorische "bewegingen" die we uitvoeren vloeien in elkaar over, en de
uitspraak van een klank kan zo beïnvloed worden door die van een naburige
klank. Natuurlijke fonologische processen zijn in deze zin processen die voortkomen uit de moeilijkheden die bij de productie en de perceptie van spraak
optreden. Natuurlijke processen hoeven, juist omwille van hun natuurlijkheid,
niet te worden geleerd. Veeleer is het zo dat het aanleren van een taal er in
bestaat te leren welke natuurlijke processen volgens het conventionele fonologische systeem van een taal moeten worden afgeleerd. Het is bijvoorbeeld
een natuurlijk fonologisch proces dat stemhebbende klanken aan het woordeinde stemloos worden, zoals in het Nederlands en het Duits; kinderen die
Engels of Frans leren moeten echter leren dat natuurlijke proces niet toe te
passen.
De Natuurlijke Fonologie maakt een onderscheid tussen twee grote types
van klankprocessen: "versterkingsprocessen" en "verzwakkingsprocessen".
(Een derde type betreft suprasegmentele, prosodische processen, maar we
beperken ons tot de classificatie die betrekking heeft op klanksegmenten.)
Versterking (FORTITION) treedt op wanneer een klanksegment op een meer

222

 Efficiëntiefactoren 2

geprononceerde manier wordt uitgesproken, zodanig dat het duidelijker onderscheiden wordt van z'n omgeving. Courant voorkomende klankontwikkelingen die typisch voor een versterkend effect zorgen, zijn dissimilatie, diftongering en epenthese. Verzwakking (LENITION) treedt op wanneer het contrast
tussen een klanksegment en z'n omgeving (of, in sommige gevallen, tussen
onderscheiden kenmerken van het segment zelf) vermindert. Dat is een
procédé dat typisch de vorm aan neemt van ontwikkelingen als assimilatie,
monoftongering, verkorting en deletie. Versterkingsprocessen en verzwakkingsprocessen komen ook in specifieke contexten voor. Versterking zal men
vooral aantreffen in "sterke" posities, zoals klinkers in beklemtoonde lettergrepen of medeklinkers aan het woordbegin. Verzwakking is typerend voor segmenten in "zwakke" posities, zoals onbeklemtoonde lettergrepen of auslautposities. Verder bestaat een stilistisch verschil tussen beide processen: fortition vindt men meer in zorgvuldig, langzaam en formeel taalgebruik, terwijl lenition vaker optreedt in onaandachtzaam, snel, of ook vertrouwelijk taalgebruik.
Vooral echter verschillen beide processen doordat ze een verschillende doelstelling dienen: versterkingsprocessen dienen de doeleinden van de hoorder,
doordat ze de spraak distinctiever en duidelijker maken, terwijl verzwakkingsprocessen het vooral de spreker makkelijker maken. Die spant zich dan immers niet zo in om alle klanken hun eigen gewicht te geven; voor de processen die de Natuurlijke Fonologie onder de hoofding "lenition" plaatst, gebruikt
men traditioneel dan ook wel het begrip "uitspraakgemak" (of, op z'n Engels,
"ease of articulation").
De natuurlijke fonologische processen passen kortom perfect in de classificatie van functionele verklaringsfactoren die we in dit hoofdstuk willen ontwikkelen. Enerzijds gaat het om factoren die gericht zijn op een grotere efficiëntie, in de zin dat een optimalisatie van articulatorische klankproductie of auditorische klankperceptie beoogd wordt. Anderzijds is het onderscheid tussen
de "fortition processes" en de "lenition processes" net gebaseerd op hetzelfde
onderscheid tussen sprekergerichte en hoordergerichte principes dat we daarstraks naar voren hebben geschoven.
In de benadering van Donegan en Stampe gaat het telkens om processen
die hetzij individuele fonemen op zich betreffen (zoals diftongering), hetzij fonemen in combinatie (zoals assimilatie). Ontwikkelingen die gemotiveerd worden op het terrein van het fonologische systeem als geheel worden door de
Natuurlijke Fonologie niet expliciet behandeld. We vinden ze echter wel terug

223

 De Verklaring van Taalverandering

in de opvattingen van de Franse linguïst André Martinet. Hij gaat uit van de
redenering dat de primaire functie van fonemen er in bestaat woorden uit elkaar te houden; fonemen worden immers per definitie op grond van hun distinctieve karakter geïdentificeerd. Door ontwikkelingen die te maken kunnen
hebben met, bijvoorbeeld, "ease of articulation" kan een fonologisch systeem
echter verstoord raken. Martinet identificeert dan twee types van therapeutische ontwikkelingen waardoor de fonologische optimaliteit hersteld kan worden. Bij

CHAÎNES DE PROPULSION

(of

PUSH CHAINS)

wordt een fonologische sa-

menval vermeden doordat een van de potentieel samenvallende elementen
een reactieve verschuiving ondergaat. Bij
CHAINS)

CHAÎNES DE TRACTION

(of

DRAG

ontstaat door de verschuiving van een element een lege plaats in het

fonologische systeem die dan a.h.w. een ander element naar zich toe trekt.
Ter illustratie laten we zien dat de Germaanse klankverschuiving zowel als
een push chain als wel als een drag chain kan worden voorgesteld. (Wat werkelijk het geval geweest is, is overigens moeilijk te achterhalen, omdat we
meer zouden moeten weten over de onderlinge chronologie van de onderdelen van de verschuiving.) We kijken eerst terug naar figuur 8.3, waarin de verschuiving schematisch wordt weergegeven, en we beperken ons dan verder
tot de verticale ontwikkelingen in het schema: de ontwikkeling van geaspireerde stemhebbende occlusieven tot stemhebbende fricatieven, van stemhebbende occlusieven tot stemloze occlusieven, en van stemloze occlusieven tot
stemloze fricatieven. Met de wet van Verner bijvoorbeeld houden we dan omwille van de eenvoud geen rekening. Wel moeten we er nog rekening mee
houden dat er een tendens bestaat waardoor de Oer-Germaanse stemhebbende fricatieven (ontstaan uit de geaspireerde occlusieven) in bepaalde posities occlusief worden. (Voorbeelden zijn genoemd in hoofdstuk 8.) In figuur
22.1 geven we deze ontwikkelingen nu lichtjes anders weer dan in figuur 8.3;
in het bijzonder laten we zien hoe de ontwikkelingsproducten van de oorspronkelijke Indo-europese reeksen veelal posities innemen die overeenstemmen met een van de andere oorspronkelijke reeksen.
Een "push chain"-interpretatie ziet nu de chronologische ontwikkelingen
van links naar rechts in het schema verlopen. Eerst verschuiven de geaspireerde stemhebbende occlusieven, die daarmee dreigen samen te vallen met
de niet-geaspireerde stemhebbende occlusieven (althans wanneer men de
tendens in de beschouwing betrekt waardoor de nieuwe stemhebbende fricatieven occlusief worden). Om aan die dreigende samenval te ontsnappen ver-

224

 Efficiëntiefactoren 2

schuiven de oorspronkelijke stemhebbende occlusieven in de richting van
stemloze occlusieven, maar dan dreigt een nieuwe samenval die wordt afgewend doordat de oorspronkelijke stemloze occlusieven fricatief worden.
bh dh gh

IE

OGM

bdg

ptk

v/b δ/d F/g

ptk

fTX

Figuur 22.1
De Germaanse klankverschuiving als drag chain en push chain
Een interpretatie van de Germaanse klankverschuiving als "drag chain" ziet nu
net deze laatste ontwikkeling als chronologisch primair. Er ontstaat dan een
gat in het fonologische systeem op de plaats waar de oorspronkelijke stemloze occlusieven zaten. Dat gat zuigt dan a.h.w. de oorspronkelijke stemhebbende occlusieven aan, en die laten dan weer een lege plaats achter die de
oorspronkelijke geaspireerde occlusieven aantrekt.
Hoewel de twee fonologische herstructureringstypes van Martinet een
fraaie symmetrie vertonen, blijken ze bij nader inzien in theoretisch opzicht
toch vrij sterk te verschillen, vooral als hun functionele achtergrond bekeken
wordt. Push chains worden uiteindelijk veroorzaakt door het vermijden van
homonymie: het samenvallen van fonemen is alleen hinderlijk wanneer daardoor communicatief misleidende homoniemenparen ontstaan. Nu weten we uit
Gilliérons voorbeeld van homonymievrees dat hinderlijke homonymie ook met
een lexicale therapie kan worden weggewerkt. Men neemt dan ook aan dat
een fonologische therapie zoals belichaamd door het push-chainmodel alleen
optreedt wanneer op vrij grote schaal hinderlijke homonymie zou ontstaan.
Men spreekt in dat verband van de

FUNCTIONELE BELASTING

van een fono-

logische oppositie; een stabiele samenval van fonemen zou dan pas toegestaan zijn bij opposities met een relatief lage functionele belasting. Empirisch
onderzoek heeft echter uitgewezen dat deze hypothese niet klopt (King 1967);
bij de verklarende waarde van het push-chainmodel worden dan ook vaak
vraagtekens geplaatst.
Het drag-chainmodel krijgt anderzijds meer theoretisch krediet, althans
wanneer men het interpreteert in termen van een optimalisatie van de fonolo-

225

 De Verklaring van Taalverandering

gische ruimte. De achterliggende empirische vaststelling is dat symmetrische
fonologische systemen veel vaker terug te vinden zijn in de talen van de wereld dan asymmetrische systemen. Een symmetrisch klinkersysteem als het
hieronder links vermelde zal men met meer waarschijnlijkheid aantreffen dan
een systeem als rechts hieronder. (Het systeem links treft men aan in het
Groenlands en het Aranda, een Australische taal. Het systeem rechts vindt
men in het Taishan, een taal uit de Sino-Tibetaanse familie.)
i

u

i

u
ç

æ
a

a

De basisgedachte is dan dat klankontwikkelingen die een asymmetrische
lege plaats in een fonologisch systeem doen ontstaan, mogelijkerwijze gevolgd zullen worden door een secundaire ontwikkeling waarin de symmetrie
hersteld wordt. Wat de symmetrie functioneel aantrekkelijk maakt, zo veronderstelt men, zijn twee factoren. In de eerste plaats zou een te grote clustering
van fonemen voor een te geringe distinctiviteit zorgen: als alle klinkers van
een taal bijvoorbeeld op een kluitje bij elkaar zouden zitten in de linkerbovenhoek van de klinkerdriehoek, dan zouden de woorden die enkel in die klinkers
van elkaar verschillen, niet duidelijk genoeg van elkaar te onderscheiden zijn.
Het is dus in het belang van de perceptie dat fonemen relatief ver uit elkaar
liggen. In de tweede plaats is het ook bevorderlijk voor een vlotte herkenning
van spraakklanken, wanneer distincties waarop taalgebruikers geleerd hebben
te letten, ook elders nog worden gebruikt. Als de hoorder bijvoorbeeld het
kenmerk "halfopen" heeft leren herkennen voor één bepaald foneem, dan zal
hij andere fonemen die hetzelfde kenmerk vertonen, ook met een zeker gemak kunnen identificeren; dat zou dan in het systeem als geheel tot een neiging kunnen leiden om eenmaal geïntroduceerde distincties op een systematische manier te exploiteren (en dat leidt dan natuurlijk tot evenwichtig opgebouwde foneemsystemen).
De verschillende efficiëntieprincipes die we in dit hoofdstuk en de voorgaande hebben leren kennen kunnen nu in een schema ondergebracht worden, afhankelijk van de vraag of ze betrekking hebben op de relatie tussen
vorm en inhoud dan wel op de linguïstische vorm alleen, en van de vraag of

226

 Efficiëntiefactoren 2

ze primair productiegericht dan wel perceptiegericht zijn. Het resultaat van
deze oefening vindt men in figuur 22.2.
sprekergericht:
optimalisatie van
productie

hoordergericht:
optimalisatie van
perceptie

op het gebied van de
linguïstische vorm

– ease of articulation:
"lenition processes"

– "fortition processes"
– optimaal gebruik van
de fonologische ruimte

op het gebied van de
relatie tussen vorm en
inhoud

– prototypegebaseerde
flexibiliteit en stabiliteit

– isomorfie
– iconiciteit
– transparantie en gemotiveerdheid

Figuur 22.2
Een classificatie van efficiëntieprincipes
Om verschillende redenen mag het schema niet verabsoluteerd worden.
De polen in de dubbele tweedeling waarop het gebaseerd is, sluiten elkaar
niet noodzakelijk uit, wat betekent dat een bepaald verschijnsel door verschillende principes tegelijk veroorzaakt kan worden. Bijvoorbeeld, voor zover een
prototypische organisatie van semantische categorieën samenhangt met verschijnselen als metonymie en metaforiek, hoort prototypiciteit niet uitsluitend
bij de sprekergerichte functies thuis: het niet-toevallige karakter van de manier
waarop betekenissen samen gegroepeerd worden sluit aan bij het motivatieprincipe aan de hoordergerichte kant van het schema. (Een betekenis die een
metonymische of metaforische extensie is van een beter bekende basisbetekenis, is niet toevallig maar gemotiveerd.) Op een vergelijkbare manier zijn
fonologische "fortition"-processen in eerste instantie geïnspireerd door een
optimalisatie van de perceptie, maar dat sluit niet uit dat ze in sommige gevallen ook het uitspraakgemak van de spreker kunnen verhogen.
Belangrijker is de vaststelling dat met de classificatie van efficiëntiefactoren niet het laatste woord gezegd is over de rol van dergelijke optimalisatieprincipes in de ontwikkeling van de taal. De onderscheiden principes kunnen
immers tot resultaten leiden die met elkaar in strijd zijn, zonder dat de
krachtsverhoudingen tussen de factoren precies bekend zijn.
Een eerste algemeen probleem in dit verband hangt samen met het feit
dat de efficiëntieprincipes vaak therapeutisch werken, d.w.z. als reactie op

227

 De Verklaring van Taalverandering

een eerdere ontwikkeling die blijkbaar de optimale situatie verstoort. Gilliérons
homonymievrees, bijvoorbeeld, treedt in werking wanneer de klankwettige
ontwikkeling een ongewenste homonymie heeft doen ontstaan; de term
"thérapeutique verbale" is overigens van Gilliéron zelf afkomstig. Men kan in
dit verband dan wel stellen dat een functionele teleologie voor een reactie op
de homonymische situatie zorgt, maar men kan zich ook afvragen waarom dezelfde motivering die de reactie op gang brengt, de primaire ontwikkeling niet
tegenhoudt: waarom werkt het optimalizatieprincipe hier alleen therapeutisch
en niet preventief?
In de tweede plaats lijken functioneel gemotiveerde ontwikkelingen soms
halfweg te blijven steken, met in zekere zin een verergering van de toestand
tot gevolg. Wanneer in sommige substandaardvormen van het Nederlands
onafgezien van ontstaat als contaminatie van afgezien van en ongeacht, dan
kan ter verklaring het isomorfiebeginsel worden ingeroepen: een overtollige
synonymie wordt weggewerkt door de twee synoniemen in elkaar te schuiven.
Maar doordat afgezien van en ongeacht niet uit het systeem verdwijnen, vergroot de niet-isomorfie veeleer dan dat ze verdwijnt: er komt een derde synoniem bij, en de isomorfiserende beweging mislukt, bereikt niet haar eigenlijke
doel. Een vergelijkbare "mislukking" kan sommige vormen van volksetymologie verklaren. Gaan we er in het algemeen van uit dat volksetymologische
reïnterpretatie ingegeven wordt door een poging semantische transparantie en
formele vertrouwdheid te brengen in een vreemd of ondoorzichtig woord, dan
moet men bij de vervorming van cichorei tot suikerij vaststellen dat weliswaar
een geleed woord gecreëerd wordt dat aansluit bij een gewoon, vertrouwd
woord, maar de nieuwe vorm semantisch niet echt geslaagd is: cichorei heeft
met suiker niets vandoen.
In de derde plaats kan eenzelfde niet optimale situatie soms op verschillende manieren therapeutisch weggewerkt worden, zonder dat we de precieze
voorwaarden kunnen definiëren onder welke een bepaalde oplossing gekozen
wordt. In het voorbeeld van Gilliéron zien we hoe een homonieme situatie
weggewerkt wordt met lexicale middelen: voor één van de beide begrippen die
in het homoniemenpaar vertegenwoordigd zijn, wordt een nieuw woord geïntroduceerd. Maar een homonieme situatie kan ook aan een semantische i.p.v.
een lexicale therapie onderworpen zijn: dat is bijvoorbeeld het geval bij de
reïnterpretatie van verweerd "vereelt" in functie van verweerd "verruwd onder
invloed van de weersomstandigheden" (zoals beschreven in hoofdstuk 13). In

228

 Efficiëntiefactoren 2

dit geval verliest één van beide homonieme begrippen zijn zelfstandigheid,
doordat het geïncorporeerd wordt in de prototypische betekeniscluster van het
andere homoniem. Wanneer zo'n semantische therapie de bovenhand haalt
op een lexicale therapie is echter niet duidelijk.
Alle net genoemde problemen zijn terug te brengen tot de vaststelling dat
we geen duidelijk inzicht hebben in het gewicht van de verschillende invullingen die het functionele efficiëntieprincipe kan krijgen: we hebben aanwijzingen
dat de verschillende principes bestaan, maar hoe ze zich precies t.o.v. elkaar
verhouden is moeilijk te analyseren. Het is niet duidelijk waarom in een bepaalde situatie het ene beginsel en niet het andere de doorslag geeft, het is
niet duidelijk wanneer een beginsel sterk genoeg is om preventief en niet alleen maar therapeutisch te werken, het is niet duidelijk waarom een beginsel
sterk genoeg kan zijn om een verandering op gang te brengen, maar niet
sterk genoeg om zijn veronderstelde functionele doel te bereiken. Hieruit volgt
ook dat het vooralsnog niet mogelijk is van de historische taalkunde een voorspellende wetenschap te maken: daarvoor zouden we immers moeten kunnen
aangeven wanneer welk functioneel principe, veeleer dan een ander, in werking treedt. Het is natuurlijk ook niet te voorspellen of we ooit zover zullen
komen dat we de onderlinge krachtsverhoudingen tussen de onderscheiden
factoren in een voorspellend model kunnen verwerken, maar de vaststelling
van de moeilijkheid als zodanig sluit wel aan bij het beeld van de taalkunde
dat we aan het einde van hoofdstuk 19 hebben gegeven: deterministische
voorspelbaarheid sluit aan bij het methodologische ideaal van de natuurwetenschappen, terwijl de taalkunde toch misschien meer een cultuur- en gedragswetenschap is.

Opgaven bij Hoofdstuk 22
1) Wat kan niet gelden als een invulling van het efficiëntiestreven in de natuurlijke taal?
a) transparantie
b) synonymie
c) isomorfie
d) iconiciteit

229

 De Verklaring van Taalverandering

2) Meer receptief (I) respectievelijk meer productief (II) georiënteerde efficiëntiefactoren zijn:
a) fortition processes, iconiciteit en synonymie (I) vs. lenition processes, prototypiciteit en tranparantie (II)
b) lenition processes en prototypiciteit (I) vs. isomorfie en iconiciteit (II)
c) lenition processes, prototypiciteit en transparantie (I) vs. fortition processes,
iconiciteit en synonymie (II)
d) isomorfie en iconiciteit (I) vs. lenition processes en prototypiciteit (II)
3) De Natuurlijke Fonologie werd ontwikkeld door:
a) Martinet en Stampe
b) Stampe en Donegan
c) Donegan en Martinet
d) Gilliéron en Martinet
4) Als typische voorbeelden van lenition processes (I) respectievelijk fortition
processes (II) kunnen gelden:
a) diftongering, epenthese en dissimilatie (I) vs. monoftongering, deletie en
assimilatie (II)
b) assimilatie, monoftongering en apocope (I) vs. dissimilatie, diftongering en
epenthese (II)
c) epenthese, deletie en monoftongering (I) vs. assimilatie, monoftongering
en apocope (II)
d) assimilatie, monoftongering en paragoge (I) vs. dissimilatie, diftongering en
syncope (II)
5) Welke uitspraak is correct?
a) Bij 'chaînes de propulsion' (of 'drag chains') wordt een fonologische samenval vermeden doordat één van de potentiëel samenvallende elementen een
reactieve verschuiving ondergaat
b) De termen 'chaînes de propulsion' en 'chaînes de traction' zijn geîntroduceerd door Gilliéron in zijn theorie over homonymenvrees
c) 'Chaînes de propulsion' en 'chaînes de traction' zijn twee types van therapeutische ontwikkelingen waardoor de fonologische optimaliteit hersteld kan
worden
d) De Germaanse klankverschuiving is een duidelijk voorbeeld van een
'chaîne de propulsion'
6) Welke uitspraak is fout?
a) Tot de receptieve efficiëntie wordt bijgedragen als distincties systematisch
relevant blijken te zijn voor het onderscheiden van fonemen
b) Betekenisuitbreidingen die een metonymische of metaforische extensie zijn
van een bekende basisbetekenis, zijn niet toevallig, maar gemotiveerd
c) 'Thérapeutique verbale' is de term die Martinet gebruikt voor de motor van
zijn 'drag-chain-model
d) Functioneel gemotiveerde ontwikkelingen dragen niet altijd bij tot het realiseren van het efficiëntieprincipe in de taal.

230

 SUGGESTIES VOOR
VERDERE LECTUUR
In deze beknopte bibliografie worden (zonder dat naar volledigheid wordt gestreefd) enkele werken genoemd die men kan gebruiken voor een nadere kennismaking met de algemene taalkunde in het algemeen, en met de onderwerpen die in de cursus ter sprake zijn gekomen in het bijzonder. Voor zover mogelijk worden zowel Nederlandstalige als Engelstalige werken opgesomd.
Algemene inleidingen

R. Dirven & M. Verspoor (red.), Cognitieve Inleiding tot Taal en Taalwetenschap (Leuven: Acco 1999)

R. Appel, A. Baker, K. Hengeveld, F. Kuiken & P. Muysken, Taal en taalwetenschap (London: Blackwell Publishers, 2001)

Th. Janssen (red.), Taal in Gebruik (Den Haag: SdU 2002)

S. Dik & J. Kooij, Algemene Taalwetenschap (Utrecht: Het Spectrum, 6de
ed. 1991)

V. Fromkin & R. Rodman, An Introduction to Linguistics (New York: Harcourt Brace Jovanovich, 5de ed. 1993)

E. Finegan & N. Besnier, Language. Its Structure and Use (New York:
Harcourt Brace Jovanovich 1989)

A. Akmajian, R. Demers & R. Harnish, Linguistics. An Introduction to
Language and Communication (Cambridge, Mass.: MIT Press, 3de ed.
1993).

W. O'Grady, M. Dobrovolsky & F. Katamba , Contemporary Linguistics:
An Introduction (London, New York: Longman 1993)
Encyclopedieën

R.E. Asher (ed.), Encyclopedia of Language and Linguistics (Oxford: Pergamon Press 1994)

W. Bright (ed.), International Encyclopedia of Linguistics (Oxford: Oxford
University Press 1992)

D. Crystal, Cambridge Encyclopedia of Language (Cambridge: Cambridge University Press 1987)

K. Malmkjaer, The Linguistics Encyclopedia. (London: Routledge, 1991)

N.E. Collinge (ed.), An Encyclopedia of Language (London: Routledge,
1990).
Woordenboeken

D. Crystal, A Dictionary of Linguistics and Phonetics. (Oxford: Blackwell,
4th ed. 1997)

R.L. Trask, A Dictionary of Grammatical Terms in Linguistics (London:
Routledge 1993)

231

 Suggesties voor Lectuur







Summer Institute of Linguistics, Glossary of Linguistics Terms (on line
publication op http://www.sil.org/linguistics/GlossaryOfLinguisticTerms/)
W. Kürschner, Grammatisches Kompendium (Tübingen: Francke Verlag,
2de ed. 1991)
O. Ducrot & T. Todorov, Encyclopedic Dictionary of the Sciences of Language (Baltimore: Johns Hopkins UP, 1979)
R.R.K. Hartmann & F.C. Stork, Dictionary of Language and Linguistics
(New York: Wiley, 1972)
Th. Lewandowski, Linguistisches Wörterbuch (Heidelberg: Quelle & Meyer, 1984-1985)

Geschiedenis van de taalkunde

R.H. Robins, A Short History of Linguistics (London: Longman, 2nd ed.
1979)

P. Seuren, Western Linguistics; An Historical Introduction (London:
Blackwell 1998)
Fonetische transcriptie

G.K. Pullum & W.A. Ladusaw, Phonetic Symbol Guide (Chicago: University of Chicago Press, 2nd ed. 1996)

P. Ladefoged, A Course in Phonetics (New York: Harcourt Brace Jovanovich, 2de ed. 1982)
Talen van de wereld

R. Beekes, Vergelijkende taalwetenschap: tussen Sanskrit en Nederlands
(Utrecht: Het Spectrum 1990)

G.L. Campbell, Compendium of the World's Languages (London:
Routledge 1991)

B. Comrie, The World's Major Languages (New York: Oxford UP 1987)

B. Grimes (ed.), Ethnologue; Languages of the World (Dallas : Summer
Institute of Linguistics, 1992)

K. Katzner, The Languages of the World (London: Routledge, 1986)

M. Ruhlen, A Guide to the World's Languages (Stanford, CA: Stanford
University Press, 1987)
Historische taalkunde en taalverandering

C. van Bree, Historische taalkunde (Leuven: Acco 1990)

P. van Reenen & M. Elias, Taalverschillen (Bussum: Coutinho 1998)

W. Lehmann, Historical Linguistics (London: Routledge, 3de ed. 1992)

A. McMahon, Understanding Language Change (Cambridge: Cambridge
University Press 1994)

T. Bynon, Historical Linguistics (Cambridge: Cambridge University Press
1977)

T. Crowley, Introduction to Historical Linguistics (Oxford: Oxford University Press 1992)

R. Antilla, Historical and Comparative Linguistics (Amsterdam: Benjamins, 2de ed. 1989)

232

 Suggestie voor Lectuur





H.H. Hock, Principles of Historical Linguistics (Berlijn: Mouton de Gruyter
1986)
L. Campbell, Historical Linguistics. An Introduction (Edinburgh: Edinburgh
University Press 1998)
Joseph, B. & Janda, R., The Handbook of Historical Linguistics (Oxford:
Blackwell 2003)

Taalvariatie en sociolinguïstiek

T. Boves & M. Gerritsen (1995), Inleiding in de sociolinguïstiek (Utrecht:
Het spectrum, 1995)

J. Daan et al., Onze veranderende taal (Utrecht: Het Spectrum 1985).

J.K. Chambers, P. Trudgill & N. Schilling-Estes (eds.), The Handbook of
Language Variation and Change (London: Blackwell 2001)

S. Romaine, Language in Society. An Introduction to Sociolinguistics (Oxford: Oxford University Press 1994)

R. Hudson, Sociolinguistics (Cambridge: Cambridge University Press
1980; Ned. vert. 1982)
Voor verdere gegevens kan men terecht bij de volgende bibliografieën.

LLBA. Linguistics and Language Behavior Abstracts: bibliografie van publicaties op het gebied van de taalkunde en verwante disciplines, vanaf
1979; als enige van de grote bibliografieën bevat de LLBA samenvattingen van de opgenomen publicaties

BLL. Bibliographie linguistischer Literatur: Bibliographie zur allgemeinen
Linguistik und zur anglistischen, germanistischen und romanistischen Linguistik: thematisch opgebouwde bibliografie, vanaf 1978

MLA Modern Language Association Bibliography: internationale bibliografie op het gebied van taal- en literatuurwetenschap, vanaf 1963

Bibliographie linguistique de l'année ... , publiée par le Comité International de Linguistes: de langst lopende bibliografie van de linguïstiek, met
publicaties vanaf 1939.
De LLBA en de MLA zijn elektronisch te raadplegen via het digitale bibliotheeksysteem van de KU Leuven. De Bibliographie linguistique vanaf 1993 is
rechtstreeks toegankelijk:

http://www.kb.nl/kb/blonline/
De bibliotheek van de KU Leuven biedt tevens, op de pagina

http://www.kuleuven.ac.be/facdep/arts/bib/heuristiek.htm
voor de belangrijkste Germaanse en Romaanse talen 'vakheuristieken' aan,
d.w.z. overzichten van de belangrijkste vakencyclopedieën, woordenboeken
en grammatica's, bibliografieën en catalogi. Deze overzichten kunnen als
aanvulling op de hierboven gegeven lijst gebruikt worden.

233

 ANTWOORDEN BIJ DE OPGAVEN

Hoofdstuk 1: Tekens en Talen
1) B
Het domein van de ATW is de natuurlijke menselijke taal; het perspectief is
daarbij algemeen, d.w.z., niet specifieke aparte talen bestuderen is het doel,
maar wel het zoeken naar het gemeenschappelijke in al deze talen, m.a.w. het
bestuderen van het verschijnsel "natuurlijke menselijke taal".
A: Menselijke taalsystemen als b.v. algebra en logica (formele talen) of Esperanto en Volapük (kunsttalen) vallen buiten het bestek van de ATW omdat ze
bewust ontworpen zijn en dus niet “natuurlijk”.
C: De ATW bestudeert de menselijke talen niet als afzonderlijke talen, maar
uitsluitend met het oog op wat er gemeenschappelijk in is.
D: Omdat A en C fout zijn, is D uiteraard ook fout.
2) C
(Als je twijfels hebt bij dit antwoord, ga dan eventueel na waarom de andere
mogelijkheden niet correct zijn.)
A: De ATW houdt zich alleen bezig met de studie van de natuurlijke menselijke taal, en dat is maar één van de vele tekensystemen.
B: De semantiek heeft alleen betrekking op het betekenisaspect van tekensystemen, terwijl er aan tekensystemen nog heel wat meer kan worden bestudeerd.
D: Sommige tekens, ook sommige taaltekens, zijn iconisch, d.w.z. uitbeeldend, maar dat geldt zeker niet voor alle tekens; de term iconistiek is een product van de verbeelding van de vragensteller en vindt u niet in Van Dale (en
waarschijnlijk ook niet in andere woordenboeken).
3) A
De termen zijn van De Saussure: hij noemde de vorm van het taalteken de
signifiant en datgene waarvoor het teken staat, m.a.w. het betekende, de signifié
B: De relatie ligt net omgekeerd: de signifiant is de betekenaar (de betekenisdragende vorm), en de signifié is het betekende.
C: De bedoelde relatie is in de natuurlijke menselijke taal wel altijd conventioneel, vaak ook arbitrair, maar zeker niet altijd volledig arbitrair (zo is bijvoorbeeld de relatie tussen vorm en betekende niet volledig arbitrair bij klanknabootsingen).
D: C is fout, dus D ook

234

 Antwoorden bij Opgaven

4) D
Alle taaltekens zijn conventioneel; tjilpen is een klanknabootsing en klanknabootsingen zijn iconisch; gisteren en jij zijn deictische elementen en dus indexicaal.
A: Niet-conventioneel is uitgesloten, want alle taaltekens zijn conventioneel;
alleen volledig ongemotiveerde tekens zijn symbolisch, dat is dus niet het geval voor deictische tekens als gisteren.
B: Tjilpen is een klanknabootsing en dus iconisch. Gisteren is een deictische
vorm, en is dus indexicaal i.p.v. symbolisch.
C: Tjilpen is een klanknabootsing en dus iconisch. Gisteren kan niet nietconventioneel zijn, want alle taaltekens zijn conventioneel.
5) C
(Als je twijfels hebt bij dit antwoord, ga dan eventueel na waarom de andere
mogelijkheden niet correct zijn.)
A: Peirce is een Amerikaan (De Saussure was een Zwitser).
B: De termen in kwestie werden bedacht door De Saussure.
D: Zowel A als B hebben betrekking op De Saussure en niet op Peirce.
6) D
(Als je twijfels hebt bij dit antwoord, ga dan eventueel na waarom de andere
mogelijkheden niet correct zijn.)
A: Auxiliaire linguïstische tekensystemen zijn vaak, maar niet noodzakelijk
aanwezig bij het gebruik van natuurlijke taal.
B: De vraag-intonatie is een inherent deel van de taalsystematiek van het
Nederlands en dus niet paralinguïstisch.
C: Het is een wezenlijk kenmerk van tekensystemen (en dus ook van auxiliaire
linguïstische tekensystemen) dat ze conventioneel zijn.
7) C
(Als je twijfels hebt bij dit antwoord, ga dan eventueel na waarom de andere
mogelijkheden niet correct zijn.)
A: Lolapaloeza is een nonsenswoord; Volapük en Esperanto zijn door iemand
op een bepaald moment ontworpen en zijn dus kunsttalen, maar ze beogen
dezelfde soort communicatie als natuurlijke talen en dus zijn ze niet formeel.
B: Algebra is wel een formele taal, maar Volapük en Esperanto niet (ze beogen dezelfde soort communicatie als natuurlijke talen).
D: Als B fout is (zie aldaar), kan D niet juist zijn.
8) A
(Als je twijfels hebt bij dit antwoord, ga dan eventueel na waarom de andere
mogelijkheden niet correct zijn.)
B: De periode is fout: de ontwikkeling gebeurde op het einde van de 19de
eeuw.

235

 Antwoorden bij Opgaven

C: Schleyer ontwierp op het einde van de 19de eeuw het Volapük en niet het
Esperanto.
D: Schleyer ontwierp op het einde van de 19de eeuw het Volapük en niet het
Esperanto.

Hoofdstuk 2: Taalkundige disciplines
1) A
(Als je twijfels hebt bij dit antwoord, ga dan eventueel na waarom de andere
mogelijkheden niet correct zijn.)
B: De lexicologie of woordleer bestudeert de taal op woordniveau en is dus
intern (niet te verwarren met de lexicografie of de kunst van het woordenboekmaken, dat als tak van de toegepaste taalkunde wel tot de externe benadering behoort); ook de contrastieve taalkunde behoort tot de interne benadering, ook al is het variatielinguïstiek, omdat het op de binnenkant van het taalsysteem is georiënteerd.
C: De relatie ligt net omgekeerd als wat aangegeven wordt.
D: Diachrone linguïstiek en dialectologie behoren tot de externe benadering
omdat extern-taalkundige factoren (respectievelijk tijd en ruimte) in het onderzoek betrokken worden; fonologie en pragmatiek zijn dan weer interne benaderingen.
2) A
Een morfeem is het kleinste taalelement met een eigen informatieve (semantische en/of grammaticale) waarde. In deze zin komen daarvoor in aanmerking: 1: de (lidwoord), 2: koning (substantief dat niet meer verder verdeeld kan
worden in elementen met een eigen informatieve waarde: -ing is hier geen
affix en heeft geen eigen betekenisbijdrage of geeft geen grammaticale aanduiding over naamval, getal, genus, enz. en kon- draagt al evenmin een deel
van de betekenis van koning; kon en -ing zijn hier dus geen morfemen, al zijn
ze dat wel in b.v. hij kon het niet en in beslissing), 3: be- (prefix dat van onovergankelijke werkwoorden overgankelijke werkwoorden maakt: cf. wandelen-bewandelen, wenen-bewenen,..., speuren-bespeuren), 4: speur (stam van
het werkwoord speuren), 5:-de (suffix dat de verleden tijd 3de persoon enkelvoud vormt bij zwakke werkwoorden), 6: een (lidwoord), 7: on- (prefix met ontkennende waarde, zoals in onbespreekbaar, onterecht, onvervalst,...), 8: vervang (stam van het werkwoord vervangen; vervangen is niet opgebouwd uit
ver- en vangen, zodat we hier geen twee morfemen hebben, wat b.v. wel het
geval is in ver-springen, ver-gooien, ver-malen, ver-werken, enz.), 9: -baar
(suffix dat van werkwoorden adjectieven maakt, zoals b.v. in werk-baar, eetbaar, hoor-baar, enz.), 10: deel, 11: -tje (diminutiefsuffix), 12: van (voorzetsel),
13: zijn (bezittelijk voornaamwoord), 14: leger (substantief dat niet verder verdeeld kan worden in elementen met eigen informatieve waarde: le-ger is een
verdeling in lettergrepen, een fonetische kwestie, maar 'le' en 'ger' hebben
geen eigen semantische waarde of grammaticaal informatieve waarde binnen
leger), 15: in, 16: de, 17: veld, 18: -en (suffix met de waarde "meervoud").

236

 Antwoorden bij Opgaven

B: Zie de uitleg bij het juiste antwoord A.
C: Zie de uitleg bij het juiste antwoord A.
D: Zie de uitleg bij het juiste antwoord A.
3) B
De fonetiek betreft alleen de vormelijke aspecten op klankniveau.
A: De fonologie betreft (anders dan de fonetiek) de functionele aspecten op
klankniveau.
C: De semantiek betreft de functionele aspecten van taalelementen vanaf het
morfologische niveau.
D: De term pragmatiek wordt o.a. soms gebruikt als synoniem voor tekstgrammatica, een benadering waarbij m.n. ook de functionele aspecten van
teksten bestudeerd worden.
4) D
De term areaallinguïstiek is synoniem voor geografische linguïstiek. De overige termen worden met een zekere mate van overlapping gebruikt.
A: De term areaallinguïstiek is synoniem voor geografische linguïstiek. De
overige termen worden met een zekere mate van overlapping gebruikt.
B: De term areaallinguïstiek is synoniem voor geografische linguïstiek. De
overige termen worden met een zekere mate van overlapping gebruikt.
C: De term areaallinguïstiek is synoniem voor geografische linguïstiek. De
overige termen worden met een zekere mate van overlapping gebruikt.
5) D
De formalisten gaan ervan uit dat de vormelijke of formele kant van de taal
eigen kenmerken heeft die niet kunnen worden herleid tot semantische en/of
pragmatische eigenschappen (d.i. wat in C staat) en dat daarom die vormelijke aspecten ook autonoom (d.w.z. los van de semantische en/of pragmatische) kunnen worden bestudeerd (d.i. wat in B staat). B en C gelden dus
samen, dus is D het juiste antwoord.
A: Het is net omgekeerd: formalisten gaan ervan uit dat vormaspecten tot op
grote hoogte los staan van semantische en pragmatische overwegingen.
B: De formalisten gaan ervan uit dat de vormelijke of formele kant van de taal
eigen kenmerken heeft die niet kunnen worden herleid tot semantische en/of
pragmatische eigenschappen (d.i. wat in C staat) en dat daarom die vormelijke aspecten ook autonoom (d.w.z. los van de semantische en/of pragmatische) kunnen worden bestudeerd (d.i. wat in B staat). B en C gelden dus
samen, dus is D het juiste antwoord.
C: De formalisten gaan ervan uit dat de vormelijke of formele kant van de taal
eigen kenmerken heeft die niet kunnen worden herleid tot semantische en/of
pragmatische eigenschappen (d.i. wat in C staat) en dat daarom die vormelijke aspecten ook autonoom (d.w.z. los van de semantische en/of pragmatische) kunnen worden bestudeerd (d.i. wat in B staat). B en C gelden dus
samen, dus is D het juiste antwoord.
6) C

237

 Antwoorden bij Opgaven

De psycholinguïstiek onderzoekt hoe de taal samenhangt met psychologische
processen en bestudeert dus niet een of andere vorm van taalvariatie.
A: Alle hier genoemde disciplines bestuderen taalvariationele verschijnselen.
B: Alle hier genoemde disciplines bestuderen taalvariationele verschijnselen.
D: Alle hier genoemde disciplines bestuderen taalvariationele verschijnselen.
7) B
De lexicologie of woordleer bestudeert de taal op woordniveau (bevindingen
uit de lexicologie kunnen dan eventueel voor toepassing gebruikt worden binnen de lexicografie.)
A: Taaldidactiek is een vorm van toegepaste taalkunde, want zij betreft de
toepassing van taalkundige bevindingen bij het aanleren van talen.
C: Computerlinguïstiek is een vorm van toegepaste taalkunde, want zij betreft
o.a. de toepassing van taalkundige bevindingen bij het ontwerpen van computersystemen voor automatisch vertalen.
D: De taalpathologie is de leer van taalstoornissen, waarin uiteraard taalkundige bevindingen hun toepassing vinden - de term staat niet in de cursustekst,
maar wie de stof beheerst moet weten dat lexicologie geen toegepaste taalkunde is en dat B dus het correcte antwoord is.

Hoofdstuk 3: Klanken en Spraakproductie
1) D
(Het juiste antwoord zou 'morfofonologie' moeten zijn.)
A: De morfologie bestudeert het functioneren van morfemen bij het bouwen
van woorden.
B: De fonetiek bestudeert alleen de formele aspecten van spraakklanken.
C: De fonologie bestudeert de taalklanken als systeem.
D: Als A en B en C onjuist zijn, dan geldt D.
2) D
Van twee fonen (concrete spraakklanken) zeggen we dat het ook aparte fonemen (taalelementen op klankniveau in het taalsysteem) zijn, als ze een
functionele waarde hebben (wat in A staat) en die hebben ze als ze betekenisonderscheidend werken (wat in B staat). Ze werken betekenisonderscheidend als vervanging van zo een foon door de andere foon in een woord een
minimaal paar oplevert, d.w.z. twee verschillende woorden die alleen in dat
ene klanksegment verschillen (wat in C staat).
A: Deze mogelijkheid is correct, maar het is niet de enige correcte optie: zie
de uitleg bij D.
B: Deze mogelijkheid is correct, maar het is niet de enige correcte optie: zie
de uitleg bij D.
C: Deze mogelijkheid is correct, maar het is niet de enige correcte optie: zie
de uitleg bij D.
238

 Antwoorden bij Opgaven

3) B
De <k> en de <g> klinken verschillend (nl. respectievelijk stemloos en stemhebbend) en zijn dus verschillende concrete klanken of fonen. Zak in zakgeld
en in zakdoek betekent hetzelfde, m.a.w. we hebben hier geen minimaal paar,
[k] en [g] werken hier niet betekenisonderscheidend en zijn dus geen aparte
fonemen, maar varianten van hetzelfde foneem of allofonen. Men kan niet vrij
kiezen welke variant gerealiseerd wordt: de stemloze [k] is verplicht als een
fricatief volgt (zoals bij geld), de stemhebbende [g] is verplicht als een stemhebbende occlusief volgt (zoals bij doek), m.a.w. [k] en [g] zijn hier geen vrije,
maar combinatorische varianten.
A: De twee klanken zijn geen vrije varianten: zie de uitleg bij B.
C: De twee klinken verschillend, dus zijn het verschillende fonen; cf. ook B.
D: Als A en C niet correct zijn, dan kan D niet juist zijn.
4) D
Er is geen betekenisverschil tussen beide woorden, ze vormen dus geen minimaal paar; de [w] en de [V] zijn dan ook varianten van eenzelfde foneem of
allofonen (wat in A staat). Niet de klankomgeving, maar de persoonlijke voorkeur of de regionale herkomst bepaalt of men de zuidelijke bilabiale [w] of de
noordelijke labiodentale [V] realiseert: het zijn dus geen combinatorische,
maar vrije varianten (wat in B staat). Dus A én B samen, d.w.z. D.
A: Dit antwoord klopt, maar ook B geldt (zie de uitleg bij D).
B: Dit antwoord klopt, maar ook A geldt (zie de uitleg bij D).
C: Niet de klankomgeving, maar de persoonlijke voorkeur of de regionale herkomst bepaalt of men de zuidelijke bilabiale [w] of de noordelijke labiodentale
[V] realiseert: het zijn dus geen combinatorische, maar vrije varianten.
5) A
Het gaat hier om het schriftteken <d>, om het foneem /d/ (wat blijkt uit het
meervoud 'honden') en om de concrete klank of foon [t]. Schrifttekens symboliseren we met vishaken <>, fonemen met schuine haakjes //, en fonen met
rechte haken [].
B: Het gaat niet om het foneem [t], dus / t/ is fout.
C: Het gaat niet om de letter t, dus <t> is fout; en ook gaat het niet om de
klank [d].
D: Hier zijn alle genoemde mogelijkheden fout; zie de uitleg bij A.
6) C
Hoe meer trillingen per seconde (hoe hoger de frequentie dus), hoe hoger de
toon klinkt.
A: De amplitude of slingerwijdte bepaalt de geluidssterkte, niet de toonhoogte.
B: Het spectrum is het waardegebied van frequenties of amplitudesterkte.
C: Turbulentie staat in deze context voor het (onregelmatig) in beweging zijn
van luchtpartikels.

239

 Antwoorden bij Opgaven

7) B
Het verschil tussen klinkers en medeklinkers bestaat er acoustisch juist in dat
klinkers altijd volledig periodieke (dus regelmatige) trillingen zijn en medeklinkers altijd minstens gedeeltelijk niet-periodieke (dus onregelmatig, d.i. met ruis
gepaard gaande) trillingen zijn.
A: Alle spraakklanken, ook klinkers, zijn altijd complexe, d.w.z. samengestelde
trillingen. Enkelvoudig is dus fout.
C: Klinkers bevatten nooit ruis.
D: Ook klinkers zijn complexe trillingen (cf. ook de uitleg bij A).
8) D
Formanten zijn bundels boventonen met een grotere kracht dan de andere
boventonen. De kracht wordt bepaald door de amplitude, niet door de frequentie (die bepaalt de toonhoogte). “Frequentie” is dus fout in D.
A: Deze uitspraak is correct (en we zoeken bij deze vraag naar een onjuiste
uitspraak).
B: Deze uitspraak is correct (en we zoeken bij deze vraag naar een onjuiste
uitspraak).
C: Deze uitspraak is correct (en we zoeken bij deze vraag naar een onjuiste
uitspraak).

Hoofdstuk 4: Fonetische transcriptie
1) D
Het IPA (of International Phonetic Alphabet) werd door de IPA (of International
Phonetic Association) ontworpen (wat in C staat) op een articulatorische basis
(wat in B staat). B én C samen, dus D.
A: Het IPA heeft een articulatorische, niet een akoestische basis.
B: Dit klopt, maar ook C is juist, en dus is D het eigenlijke antwoord.
C: Dit klopt,maar ook B is juist, en dus is D het eigenlijke antwoord.
2) D
(Als je twijfels hebt bij dit antwoord, ga dan eventueel na waarom de andere
mogelijkheden niet correct zijn.)
A: Het kenmerk “half-gesloten” is fout.
B: Het kenmerk “middenklinker” is fout.
C: De kenmerken “gespreid” en “middenklinker” zijn fout.
3) B
(Als je twijfels hebt bij dit antwoord, ga dan eventueel na waarom de andere
mogelijkheden niet correct zijn.)

240

 Antwoorden bij Opgaven

A: De klank in kwestie is gerond, niet gespreid.
C: De klank in kwestie is half-gesloten, niet half-open.
D: De klank in kwestie is half-gesloten, niet gesloten.
4) A
(Als je twijfels hebt bij dit antwoord, ga dan eventueel na waarom de andere
mogelijkheden niet correct zijn.)
B: De klank in kwestie is half-gesloten, niet open.
C: De klank in kwestie is half-gesloten, niet half-open.
D: De klank in kwestie is half-gesloten, niet gesloten.
5) A
'Een homorgaan' bestaat niet; de term homorgaan bestaat wel en betekent in
deze context 'met dezelfde (spraak)organen uitgesproken'. Zo kunnen we van
de [ts] in Zeit zeggen dat het een affricaat is (zoals in B staat), d.w.z. een snelle opeenvolging van twee homorgane consonanten (dus ook een snelle opeenvolging van twee consonanten, zoals in D staat), nl. de dentale occlusief [t]
en de dentale fricatief [s], die samen als één foneem functioneren (dus wat in
C staat klopt ook).
B: Deze mogelijkheid klopt, maar we zoeken dus naar een uitspraak die niet
klopt.
C: Deze mogelijkheid klopt, maar we zoeken dus naar een uitspraak die niet
klopt.
D: Deze mogelijkheid klopt, maar we zoeken dus naar een uitspraak die niet
klopt.
6) B
Lateraal is een articulatiewijze.
A: “Dentaal” is een articulatieplaats.
C: “Bilabiaal” is een articulatieplaats.
D: “Retroflex” is een articulatieplaats.
7) D
De Spaanse [B] is een schuurklank of fricatief en dus geen plofklank of occlusief.
A: Deze mogelijkheid klopt, maar we zoeken naar een uitspraak die niet klopt.
B: Deze mogelijkheid klopt, maar we zoeken naar een uitspraak die niet klopt.
C: Deze mogelijkheid klopt, maar we zoeken naar een uitspraak die niet klopt.
8) A
Dit fonetisch teken stelt de huig-r voor. Zoals de naam al suggereert, wordt
deze klank gevormd bij de huig of uvula en is hij dus uvulair: de uit de longen
(pulmonair) naar buiten stromende (egressief) lucht brengt niet alleen de
stembanden in beweging (stemhebbend), maar laat ook de huig (uvulair) tril-

241

 Antwoorden bij Opgaven

len (trilklank). Alle kwalificaties in A kloppen dus, al is de beschrijving niet
100% volledig (“egressief” ontbreekt b.v.).
B: Het kenmerk “alveolair” is fout: de huig-r wordt niet bij de tandkas of alveolum gevormd.
C: Het kenmerk “velair” is fout: de huig-r wordt niet bij het zachte verhemelte
of velum gevormd.
D: Het kenmerk “alveolair” is fout: de huig-r wordt niet bij de tandkas of alveolum gevormd.
9) C
Velarisatie en palatalisatie zijn uitspraakvormen waarbij medeklinkers een
vocaalachtige bijklank (vandaar secundair) krijgen, geproduceerd door een
hoge positie van respectievelijk het achterste of het voorste deel van de tong.
(NB. Velarisatie en palatalisatie van klinkers bestaat ook: het gaat dan om het
respectievelijk meer naar achter of meer naar voor uitspreken van een klinker,
onder invloed van de klankomgeving of als individuele, sociale of regionale
uitspraakvariant).
A: Prosodische kenmerken zoals klemtoon, intonatie, enz. hebben altijd betrekking op meer dan één segment (ze zijn dus niet-segmenteel) wat bij velarisatie en palatalisatie niet het geval is.
B: Niet-segmentele kenmerken zijn kenmerken zoals b.v. in A of kenmerken
zoals stemtimbre,enz..
D: Dit is onzin.
10) D
In de term sententieel kan men de term sentence (“zin”) herkennen; sententiele klemtoon is dus zinsklemtoon.
A: In de term sententieel kan men de term sentence (“zin”) herkennen; sententiële klemtoon is dus zinsklemtoon. Zinsklemtoon kan uiteraard niet woordonder¬scheidend (“lexicaal distinctief”) werken.
B: In de term sententieel kan men de term sentence (“zin”) herkennen; sententiële klemtoon is dus zinsklemtoon. Zinsklemtoon is natuurlijk wat anders
dan woordklemtoon.
C: In de term sententieel kan men de term sentence (“zin”) herkennen; sententiële klemtoon is dus zinsklemtoon. Zinsklemtoon is natuurlijk wat anders
dan woordklemtoon.
11) D
Dit is de fonetische transcriptie van 'De boer zag zijn zakdoek in de dakgoot
liggen'. De 6 fouten in de transcriptie zijn:
1: de klinker in boer wordt fonetisch weergegeven met het teken [u];
2: idem voor de klinker in doek;
3: de stemhebbende [F] in zag staat op het woordeinde en wordt dus stemloos, dus wordt [x];
4: onder invloed van die stemloze [x] wordt de oorspronkelijk stemhebbende
beginklank van zijn ook stemloos en dus [s] in plaats van [z] (een geval van
sandhi of assimilatie op de woordgrens);

242

 Antwoorden bij Opgaven

5: de oorspronkelijk stemloze [k] van zak in zakdoek wordt onder invloed van
de volgende stemhebbende occlusieve [d] ook stemhebbend en moet dus als
[g] worden getranscribeerd;
6: in liggen schrijven we wel twee lettertekens <g>, maar we spreken uiteraard
maar één klank uit en dus mogen we er fonetisch ook maar één transcriberen.
Niet fout is:
- de sjwa in zijn: zonder speciale klemtoon spreken we immers [´] uit en niet
[EI].
- het ontbreken van de eind-n in liggen: in gewone spreekstijl, spreken we de
eind-n van het meervoud meestal niet uit (tenzij het volgende woord met een
klinker begint, zoals b.v. in geven en nemen).
A: Zie de uitleg bij D.
B: Zie de uitleg bij D.
C: Zie de uitleg bij D.

Hoofdstuk 5: Schriftsystemen
1) C
Schriftsystemen geven niet aan hoe een taal in elkaar steekt, geven dus geen
informatie over de structuur van de taal. Als schrifttekens b.v. woorden voorstellen, dan weten we daardoor en dus onrechtstreeks of impliciet dat de gebruikers van dat schriftsysteem tenminste in staat waren in hun taalgebruik
woorden te onderscheiden; idem voor het geval dat schrifttekens syllaben of
klanken, enz. voorstellen: het schriftsysteem dat gebruikt wordt, houdt dus
impliciet een analyse van de taal in
A: Zie de uitleg bij C.
B: Zie de uitleg bij C.
D: Zie de uitleg bij C.
2) C
(Als je twijfels hebt bij dit antwoord, ga dan eventueel na waarom de andere
mogelijkheden niet correct zijn.)
A: Pictogrammen en ideogrammen stellen geen klanken of klankgehelen voor
en zijn dus niet-fonografisch; alfabetische tekens stellen in principe juist wel
klanken voor en zijn dus fonografisch.
B: Logogrammen stellen geen klankgehelen voor en zijn dus niet-fonografisch.
D: De relatie ligt net omgekeerd.
3) D
B impliceert een semantische verrijking van een syllabair schrift en dus A;
vandaar dat A én B juist zijn en dat dus D moet worden aangekruist.
A: Dit klopt, maar ook de formulering in B is juist.
B: Dit klopt, maar ook de formulering in A is juist.

243

 Antwoorden bij Opgaven

C: Dit is een correcte beschrijving van sommige syllabaire tekens, maar heeft
met determinatieven niets te maken.
4) C
(Als je twijfels hebt bij dit antwoord, ga dan eventueel na waarom de andere
mogelijkheden niet correct zijn.)
A: Wat hier beschreven wordt is een deelverzameling van de kana.
B: Wat hier beschreven wordt zijn de katakana, een deelverzameling van de
kana.
D: A en B samen beschrijven het domein van de kana.
5) D
Logogrammen stellen woorden voor; de Japanse kana zijn echter syllabaire
tekens.
A: Arabische cijfers als 1, 2, 3, enz. stellen inderdaad woorden voor, nl. de
telwoorden één, twee, drie, enz.
B: Chinese karakters stellen altijd woorden voor en zijn dus logogrammen.
C: &, = en + zijn tekens die respectievelijk de woorden en, is (gelijk aan) en
plus voorstellen en dus zijn het logogrammen.
6) A
Het Soemerische spijkerschrift is pictografisch-ideografisch en evolueert rond
3000 voor Christus naar een syllabair schrift. Wel consonantisch was het
Oegaritische spijkerschrift.
B: Het Oegaritische spijkerschrift is een consonantisch schrift.
C: Het Hebreeuwse schrift is een consonantisch schrift.
D: Het cursieve Fenicische alfabet is een consonantisch schrift.
7) B
Dat de geschreven taal ook de gesproken taal kan beïnvloeden, blijkt o.a.uit
verschijnselen als spellingsuitspraak
A: Er bestaan b.v. heel wat talen zonder geschreven vorm; er bestaan echter
geen natuurlijke talen zonder gesproken vorm.
C: Een voorbeeld hiervan is de standaardisering van spellinguitspraak.
D: De Nederlandse spelling is alfabetisch en alfabetische tekens stellen in
principe klanken voor: de basis is dus fonografisch. In de Nederlandse spelling
is dat fonografische karakter echter vooral gesitueerd in het fonologische vlak,
veeleer dan in het fonetische en bovendien houden we rekening met morfologische principes als gelijkvormigheid en analogie: we geven m.a.w. de constante fonologische vorm van morfemen weer. Ondanks de fonografische basis van onze spelling kunnen we dus zeggen dat ze vooral een morfofonologisch karakter heeft.

Hoofdstuk 6: Taalverwantschap als vraagstuk

244

 Antwoorden bij Opgaven

1) D
Pas vanaf het einde van de 18de eeuw wordt taalverwantschap op basis van
systematische taalvergelijking, enniet op grond van speculatie onderzocht.
A: Pas vanaf het einde van de 18de eeuw wordt taalverwantschap op basis
van systematische taalvergelijking, enniet op grond van speculatie onderzocht.
B: Pas vanaf het einde van de 18de eeuw wordt taalverwantschap op basis
van systematische taalvergelijking, enniet op grond van speculatie onderzocht.
C: Pas vanaf het einde van de 18de eeuw wordt taalverwantschap op basis
van systematische taalvergelijking, enniet op grond van speculatie onderzocht.
2) A
(Als je twijfels hebt bij dit antwoord, ga dan eventueel na waarom de andere
mogelijkheden niet correct zijn.)
B: Semantische oorsprongsrelaties gebruiken als indicatie voor de aard der
dingen is juist een kenmerk van niet-wetenschappelijk (dilettantisch) etymologie-onderzoek.
C: Zich beperken tot één taal leidt tot onwetenschappelijk etymologieonderzoek, omdat geen systematisch inzicht in de verwantschap tussen talen
kan ontstaan.
D: Als B en C niet kloppen, dan kan D ook niet juist zijn.
3) D
'Etymologiarum libri XX' en 'Originum libri XX' zijn twee verschillende titels
voor hetzelfde werk van Isidorus van Sevilla,
A: 'Cratylus' is een dialoog van Plato.
B: Dit klopt, maar ook C is juist.
C: Dit klopt, maar ook B is juist.
4) B
(Als je twijfels hebt bij dit antwoord, ga dan eventueel na waarom de andere
mogelijkheden niet correct zijn.)
A: De opgegeven verandering geldt alleen in contexten waar ook de wet van
Verner van toepassing is. De oplossing is dus fout omdat die context niet
vermeld is en zo gesuggereerd wordt dat Indo-Europese stemloze occlusieven
altijd Oer-Germaanse stemhebbende fricatieven worden.
C: Dit geldt niet voor de p, maar voor de k
D: A en C gelden niet, en dus ook niet D.
5) B
De Nederlandse h en f gaan klankwettig terug op respectievelijk een IndoEuropese k en p (de h via de Oer-Germaanse [x]). De Nederlandse r is ook in
het Indo-Europees een r. Zo komen we tot de Indo-Europese stam *k-rp, die

245

 Antwoorden bij Opgaven

we ook terugvinden in het Latijnse werkwoord carpere (plukken). Van -st in
herfst weten we dat het in het Nederlands historisch een achtervoegsel is dat
van werkwoorden substantieven maakt, maar dat nu niet meer productief is en
ook niet meer als zodanig herkend wordt. We vinden het ook terug in woorden
als gunst (van gunnen), kunst (van kunnen), vondst (van vinden), enz.. Vandaar herfst = de pluktijd.
A: Dit is een Becanisme voor 'aestas' (zomer).
C: Dit is een Becanisme voor 'quercus' (eik).
D: Dit is een Becanisme voor 'stercus' (mest).
6) A
Klankwetten bekijken de historische relaties tussen talen vanuit taalintern
standpunt, dus vanuit het microperspectief en niet vanuit het macroperspectief.
B: Deze uitspraak is correct, en we zijn op zoek naar een onjuiste uitspraak.
C: Deze uitspraak is correct, en we zijn op zoek naar een onjuiste uitspraak.
D: Deze uitspraak is correct, en we zijn op zoek naar een onjuiste uitspraak.

Hoofdstuk 7: Het stamboommodel
1) D
De drie uitspraken onder A, B en C kloppen.
A: Dit klopt, maar dat geldt ook voor B en C.
B: Dit klopt, maar dat geldt ook voor A en C.
C: Dit klopt, maar dat geldt ook voor B en A.
2) D
(Als je twijfels hebt bij dit antwoord, ga dan eventueel na waarom de andere
mogelijkheden niet correct zijn.)
A: het Hittitisch leverde de oudste overblijfselen op van een Indo-Europese
taal en komt dus voor Lineair B.
B: Urdu is een andere benaming voor Hindi (modern Indisch) en is dus in elk
geval jonger dan Vedisch (Oud-Indisch).
C: Raethoromaans komt zoals alle Romaanse talen uit het Latijn en is dus
jonger dan het Latijn.
3) B
Iers is een Keltische taal.
A: Jiddisch is een aftakking van het Oud-Hoog-Duits (en is dus Germaans).
C: Gotisch is de voornaamste representant van het Oost-Germaans.
D: Afrikaans is een dochtertaal van het Nederlands, en is dus Germaans.
4) A
Faeroërs behoort tot de Noord-Germaanse taalgroep, terwijl de overige vier
tot de West-Germaanse taalgroep behoren

246

 Antwoorden bij Opgaven

B: Dit zijn allemaal Zuid-Slavische talen.
C: Dit zijn allemaal Romaanse talen.
D: Dit zijn allemaal West-Slavische talen.
5) B
Alleen genetische relaties tussen talen zijn er terug te vinden.
A: Deze uitspraak is correct. Een stamboommodel kan b.v. de ruimtelijke factoren in de verwantschap tussen talen niet weergeven.
C: Deze uitspraak is correct. Het stamboommodel neemt alleen splitsingen
van talen aan.
D: Deze uitspraak is correct. Het stamboommodel geeft alleen historischgenetische taalrelaties weer, los van hun ruimtelijke realisatie.

Hoofdstuk 8: Klankwetten en uitzonderingen
1) D
Volgens de wet van Grimm worden Indo-Europese stemloze occlusieven in
het Oud-Germaans stemloze fricatieven; p zou dus f worden. In contexten
waar de wet van Verner van toepassing is, wordt de p wel een v, maar dat
was niet voorzien in de wet van Grimm.
A: Dit klopt, want volgens de wet van Grimm worden Indo-Europese stemhebbende occlusieven in het Oud-Germaans stemloze occlusieven.
B: Dit klopt, want volgens de wet van Grimm worden Indo-Europese geaspireerde stemhebbende occlusieven in het Oud-Germaans niet-geaspireerde
stemhebbende occlusieven.
C: Dit klopt, want volgens de wet van Grimm worden Indo-Europese stemloze
occlusieven in het Oud-Germaans stemloze fricatieven.
2) B
De wet van Verner is een aanvulling bij de wet van Grimm en die gaat over de
eerste en niet over de tweede Germaanse klankverschuiving
A: Deze uitspraak klopt (al is het wel zo dat voor een volledige beschrijving
van de eerste Germaanse klankverschuiving ook de wetvan Verner nodig is.)
C: Deze uitspraak klopt. De eerste Germaanse klankverschuiving werd wel
beschreven in de wet van Grimm, maar was al eerder ontdekt door Rasmus
Rask.
D: Deze uitspraak klopt. De eerste Germaanse klankverschuiving beschrijft de
overgang van Indo-Europees naar Oer-Germaans.
3) B
(Als je twijfels hebt bij dit antwoord, ga dan eventueel na waarom de andere
mogelijkheden niet correct zijn.)
A: Deze formulering geeft, net als de wet van Verner, een correctie of aanvulling bij de wet van Grimm, maar ze behoort niet tot de wet van Verner.

247

 Antwoorden bij Opgaven

C: Het woordaccent moet in het IE niet op de onmiddellijk voorafgaande klinker vallen.
D: OG stemloze fricatieven worden stemhebbend als het woordaccent niet op
de onmiddellijk voorafgaande klinker vallen.
4) A
Alle termen, namen en titels in A, B, C en D hebben op een of andere manier
te maken met de Junggrammatiker, behalve Bopp in A. Bopp leefde voor er
sprake was van Junggrammatiker. Paul was een Junggrammatiker; Ausnahmslosigkeit was het principe van de Junggrammatiker.
B: Paul is een Junggrammatiker die o.a. 'Prinzipien der Sprachgeschichte'
schreef. Delbrück is een andere Junggrammatiker die samen met Brugmann
'Grundriss der indogermanischen Sprachen' schreef. Neogrammatici is een
andere benaming voor Junggrammatiker
C: Leipzig is het voornaamste centrum van waaruit de Junggrammatiker werkten.
D: Dit zijn drie Junggrammatiker.
5) D
De s wordt een z door grammatische wisseling: in de oudere Germaanse talen
valt het accent in de verleden tijd meervoud immers op de tweede lettergreep,
zodat de wet van Verner van toepassing wordt (stemloze fricatieven worden
stemhebbend als het accent niet op de onmiddellijk voorafgaande klinker valt).
Dus B klopt. In het Westgermaanse voorstadium van het Nederlands wordt
een z een r. Dat verschijnsel noemt men rotacisme. Dus ook A klopt. Vandaar
A én B samen, dus D.
A: Dit klopt, maar B ook.
B: Dit klopt, maar A ook.
C: Structurele reorganisatie zou je hebben als door analogie b.v. de meervoudsvorm zich zou aanpassen aan de enkelvoudsvorm, als we dus na waswazen in het OG, nu was-wassen zouden hebben.
6) A
Nederlands en Latijn hebben een gemeenschappelijk IE voorstadium. Verschillende klankontwikkelingen zorgen ervoor dat waar het Latijn een k heeft,
het Nederlands meestal een h heeft. Het Latijn behoudt immers de IE k, terwijl
de eerste Germaanse klankverschuiving ervoor zorgt dat die k in het OG een
ch [x] wordt, die dan in een later stadium tot h ontwikkelt in het Nederlands.
Naast Latijn cellarium verwacht je klankwettig in het Nederlands dus iets als
helder. Dat het Nederlands echter, net als het Latijn, hier toch een k heeft,
komt omdat het Nederlands het woord kelder in een periode waarin de eerste
Gemaanse klankverschuiving al lang achter de rug was, uit het Latijn (een IE,
dus genetisch verwante taal) ontleend heeft.
B: Dat het Nederlands hier, net als het Latijn de k-klank heeft behouden, heeft
te maken met semantische redenen, nl. het klanknabootsende karakter van
het woord.

248

 Antwoorden bij Opgaven

C: Dat het Nederlands hier twee keer een fricatief i.p.v. twee keer een h heeft,
naast de Latijnse k, komt door een verschillende assimilatiegeschiedenis in de
voorstadia van Latijn en OG, voor dat de eerste Germaanse klankverschuiving
plaatsvond. In het IE komen we tot de vorm *penkwe. In het voorstadium van
het Latijn gebeurt een regressieve assimilatie: de labiale p wordt een velaire k
onder invloed van de k in de volgende lettergreep, wat uiteindelijk 'quinque'
(kwinkwe uitgesproken) oplevert. In het voorstadium van het OG gebeurt er
echter een progressieve assimilatie, waarbij de labiale p ervoor zorgt dat ook
de velaire k uit de volgende lettergreep een labiale p wordt (iets als pempwe).
Door de eerste Germaanse klankverschuiving worden de p's f-en (cf. Gotisch
'fimf'), wat dan door verdere klankontwikkelingen binnen het Germaans uiteindelijk Nederlands 'vijf' oplevert.
D: Als B niet juist is, dan ook niet D.
7) D
Bij metonymie wordt een persoon of een zaak vernoemd naar een daarmee in
de werkelijkheid verbonden kenmerk. Dat is het geval in A waar 'wat we drinken' genoemd wordt naar het recipiënt waarin het zich bevindt (we drinken
immers niet het glas, maar wat erin zit). Dat is (historisch gezien) ook het geval in B en C. In B: boom Æ houtsoort Æ daaruit vervaardigd schrijfmateriaal
Æ schriftelijk gecommuniceerde tekst (ook al is de drager niet langer hout,
maar een ander materiaal, zoals papier). In C: ons woord 'papier' komt van het
Latijnse woord papyrus, dat zelf weer een ontlening is aan het Koptisch, waarin dat woord een rietsoort aanduidt, waaruit het papyrus gemaakt werd: het
ding werd dus genoemd naar het materiaal waaruit het vervaardigd werd.
A: Dit klopt: zie de uitleg onder D.
B: Dit klopt: zie de uitleg onder D.
C: Dit klopt: zie de uitleg onder D.
8) C
(Als je twijfels hebt bij dit antwoord, ga dan eventueel na waarom de andere
mogelijkheden niet correct zijn.)
A: Het is ook de titel van een tijdschrift, maar dan uit het begin van de 20ste
eeuw.
B: Het inderdaad door Meringer gestichte tijdschrift trok niet als eerste de
aandacht op deze factoren.
D: Omdat A en B niet kloppen, geldt ook D niet.

Hoofdstuk 9: Klankverandering
1) C
Het betreft hier een klankverandering die geen nieuwe fonologische tegenstellingen introduceert (vandaar fonetisch); die klankverandering is afhankelijk van
de klankomgeving (vandaar geconditioneerd) en vindt in de opgegeven contexten altijd plaats (vandaar wetmatig).

249

 Antwoorden bij Opgaven

A: De verandering is fonetisch i.p.v. fonologisch.
B: De verandering is wetmatig i.p.v. vrij, geconditioneerd i.p.v. spontaan, en
fonetisch i.p.v. fonologisch.
D: De verandering is wetmatig i.p.v. vrij, en geconditioneerd i.p.v. spontaan.
2) A
In een ouder voorstadium van het Nederlands bestond een causatiefaffix dat
aan de stam van werkwoorden kon worden toegevoegd, met de waarde 'er
voor zorgen dat...'. Zo vindt men in het Gotisch (de enige overgeleverde Germaanse taal uit dat stadium) naast elkaar vallan (vallen) en valjan (doen vallen
oftewel vellen). Het gaat dus om een causatiefafleiding. Onder invloed van de
j-klank in de tweede lettergreep wordt de a van valjan steeds meer palataal
uitgesproken, tot men uiteindelijk veljan krijgt. Het meer palataal uitspreken
van een klinker onder invloed van een volgende j- of i-klank noemt men umlaut. Het verschil vallan - veljan is op dat ogenblik nog puur fonetisch. Na verloop van tijd valt echter de j-klank in valjan weg en verdoft de A-klank in werkwoordsuitgangen tot een sjwa. Zo krijgen we naast elkaar vallen en vellen. Het
betekenisverschil tussen beide woorden is nu niet langer af te leiden uit de
aanwezigheid van de causatieve j-klank, maar hangt volledig af van het verschil a-e. Dat verschil is nu betekenisonderscheidend en heeft dus fonologische waarde gekregen (fonologizatie). M.a.w. wat oorspronkelijk één foneem
was (nl. a), met later twee varianten (e als er een j volgde en a elders), is uiteindelijk gesplitst in twee verschillende fonemen (splitsing).
B: Er is geen sprake van aphaeresis of weglating van een klank aan het
woordbegin (of anlaut), noch van samenval van twee fonemen in één.
C: Merger is een andere term voor samenval en is dus fout (cf. B).
D: Aphaeresis, merger en samenval zijn fout (cf. B en C).
3) D
Samenval en merger is hetzelfde. Die vinden we bij de Germaanse klankverschuiving o.a. waar geaspireerde stemhebbende occlusieven en stemloze
occlusieven (in contexten waar de wet van Verner van toepassing is) samenvallen tot stemhebbende fricatieven (A en B zijn dus al juist). Maar ook splitsing (of split) van fonemen kunnen we vaststellen: b.v. waar de stemloze occlusieven uit elkaar vallen in stemloze occlusieven (na s), stemhebbende fricatieven (niet in de anlaut als het accent niet op de onmiddellijk voorafgaande
klinker valt – of anders geformuleerd: bij toepassing van de wet van Verner)
en stemloze fricatieven (in alle andere contexten). Dus ook C klopt. Besluit: A
én B én C kloppen, vandaar D.
A: Dit klopt, maar dat geldt ook voor B en C. Zie de uitleg bij D.
B: Dit klopt, maar dat geldt ook voor A en C. Zie de uitleg bij D.
C: Dit klopt, maar dat geldt ook voor B en A. Zie de uitleg bij D.
4) B
De stemloze [f] van af, wordt een stemhebbende [v] onder invloed van de
volgende klank, nl. de stemhebbende [d]. Als een volgende klank een voorgaande beïnvloedt noemen we dat regressieve assimilatie.

250

 Antwoorden bij Opgaven

A: Hier is sprake van regressieve, niet van progressieve assimilatie.
C: Ersatzdehnung of compensatorische rekking hebben we als een klinker
lang wordt als gevolg van het wegvallen van een volgende medeklinker. Dat is
hier niet het geval.
D: Sandhi is assimilatie op de woordgrens. Hier gaat het om assimilatie binnen in een woord.
5) B
Oorspronkelijk was het drie-dredde. De r verspringt echter van de tweede naar
de derde positie. Verspringing van een klank noemen we metathesis. Dat gebeurt hier alleen onder de conditie “r + korte klinker +dentaal”. Het gaat dus
om een geconditioneerde verandering.
A: Het is wel een geconditioneerde verandering, maar geen epenthesis.
C: Het is noch een spontane verandering, noch epenthesis.
D: Het is wel een metathesis, maar geen spontane verandering.
6) C
Een nomen agentis kan o.a. gevormd worden door suffigering van -aar aan
een werkwoordstam. We verwachten dus tover + -aar = toveraar. De eerste r
in toveraar wordt echter een n. Als van twee oorspronkelijk gelijke klanken er
een ongelijk gemaakt wordt, dan noemen we dat dissimilatie (het omgekeerde
proces van assimilatie: het gelijk maken van wat oorspronkelijk ongelijk was).
A: Paragoge is toevoeging van een klank aan het woordeinde; hier dus niet
juist.
B: Haplologie is het weglaten van één van twee gelijke syllaben; hier dus niet
juist.
D: Metathesis is het verspringen van plaats van een klank; hier dus niet juist.
7) D
Prothesis is toevoeging van een klank in de anlaut (vooraan in een woord),
procope is weglating van een klank in de anlaut, apocope is weglating van een
klank in de auslaut (achteraan het woord). Het gaat hier dus zowel om weglating als om toevoeging van een klank en dat zowel in de anlaut als in de
auslaut. De samenhang tussen deze processen is dan ook minder nauw dan
in A, B of C.
A: Hier gaat het telkens om een proces in de anlaut, nl. toevoeging (prothesis)
of weglating (aphaeresis = procope). Zie verder de uitleg bij D.
B: Hier gaat het telkens om toevoeging van een klank, nl. respectievelijk in de
anlaut (prothesis), in de inlaut of binnen in het woord (epenthesis) en in de
auslaut (paragoge). Zie verder de uitleg bij D.
C: Hier gaat het telkens om weglating van een klank, nl. respectievelijk in de
anlaut (prothesis), in de inlaut (syncope) en in de auslaut (apocope). Zie verder de uitleg bij D.
8) D
Bij de ontwikkeling van het Franse fenêtre uit het Latijnse fenestra is eerst de
[s] weggevallen, d.w.z. weglating van een klank uit de inlaut of syncope (wat in

251

 Antwoorden bij Opgaven

A staat). Als reactie op het wegvallen van die medeklinker is de voorafgaande
klinker [E] verlengd tot [E.], dat noemen we compensatorische rekking of Ersatzdehnung (wat in B staat). Juist is dus A en B samen, d.w.z. D.
A: Dit klopt, maar ook B is juist.
B: Dit klopt, maar ook A is juist.
C: Opties A en B zijn juist wel samen geldig.

9) A
De [I] is een ongespannen, gespreide en gesloten voorklinker; de [P] is een
ongespannen, geronde en gesloten voorklinker. Wat hier verandert is dus de
dimensie 'rond' die 'gespreid' wordt. Ontronding dus.
B: Bij monoftongering vertrek je van een diftong, wat hier uiteraard niet het
geval is.
C: Umlaut is palatalisering van een klinker onder invloed van een verderop in
het woord staande i- of j-klank. Dat is hier niet het geval.
D: Bij een compensatorische rekking krijg je een verlenging van de klank, en
dat vind je hier niet.
10) C
Toevoeging van een klank achteraan een woord (hier een s) noemen we paragoge.
A: Hier werd een klank weggelaten uit de inlaut, dus syncope en vervolgens
werd de voorafgaande klinker verlengd, dus Ersatzdehnung of compensatorische rekking.
B: Hier werd een klank weggelaten uit de inlaut, dus syncope.
D: Hier werd een klank weggelaten uit de auslaut, dus apocope.

Hoofdstuk 10: Morfologische verandering
1) A
Het morfeem -t is hier het morfeem dat de 3de persoon enkelvoud tegenwoordige tijd realiseert. Het gaat hier dus niet om de vorming van een nieuw woord
(derivationele morfologie), maar om de aanpassing van de vorm van een
woord aan de grammaticale vereisten binnen een zin (flectionele morfologie)
B: Tafelpoot is een nieuw woord t.o.v. tafel, dus derivationeel.
C: Schot is een nieuw woord t.o.v. schieten, dus derivationeel.
D: Omdat B en C afzonderlijk niet kloppen, is D ook niet juist.
2) A
De afwisseling e/o heeft de grammaticale waarde om van een tegenwoordige
tijd een verleden tijd te maken. Klinkerwisseling met grammaticale waarde is
ablaut.

252

 Antwoorden bij Opgaven

B: Umlaut is palatalisering van een klinker onder invloed van een verderop in
het woord staande i- of j-klank. Dat is hier niet het geval.
C: Ausgleich is gelijkmaking van klanken als gevolg van een analogisch nivelleringsproces. Dat is hier niet het geval.
D: Optie A is wel correct, maar C niet.
3) A: klankwettig komt een Gotische [A] overeen met een Nederlandse [A] en
een Gotische [u] met een Nederlandse [ç]. Naast Gotisch band-bundum, verwachten we in het Nederlands dus band-bonden. In werkelijkheid vinden we in
het Nederlands echter zowel in het enkelvoud als in het meervoud een [ç]. Er
is hier dus sprake van een gelijkmaking of nivellering van enkelvoudsvorm en
meervoudsvorm, naar analogie met het meervoud, krijgt ook het enkelvoud
een [ç] (analogische nivellering dus). Die nivellering vindt plaats binnen het
paradigma van 'binden' (paradigmatische nivellering dus). De analogie kan
ook worden geformuleerd in een soort regel van drie: binden staat tot bind
zoals bonden staat tot x (nl. bond) (proportionele analogie dus).
B: Analogische extensie is analogische nivellering tussen verschillende paradigma's en is dus fout.
C: Analogische extensie is analogische nivellering tussen verschillende paradigma's en is dus fout.
D: Er is geen sprake van morfologische reïnterpretatie, waarbij b.v. een deel
van een woord verkeerd geïnterpreteerd wordt als een bepaald morfeem (b.v.
het opvatten van een deel van het woord raven als het meervoudsmorfeem en, zodat een nieuwe enkelvoudsvorm raaf gecreëerd wordt) of het omgekeerde (b.v. het niet herkennen van de -n in schoen als een meervoudsmorfeem, zodat een nieuw meervoud schoenen gevormd wordt).
4) C
De regel van drie is hier niet toepasbaar. Toepassen van het schema “stoel
staat tot stoelen zoals kind staat tot x”, zou voor x kinden opleveren.
A: Werken staat tot werkte zoals melken staat tot x, waarbij x melkte oplevert.
B: Hier is twee keer sprake van proportionele analogie. In het Nederlands:
binden staat tot bind zoals bonden staat tot x, waarbij x bond oplevert; in het
Duits in omgekeerde richting: bind staat tot binden zoals band staat tot x,
waarbij x banden oplevert.
D: Persoon staat tot personage zoals lek staat tot x, waarbij x lekkage oplevert.
5) D
In A vermindert de woordvormingsmogelijkheid, in B en C komt er een woordvormingsmogelijkheid bij. In alle drie de gevallen verandert er dus iets in de
woordvormingsmogelijkheden van het Nederlands, verandert m.a.w. zijn derivationeel systeem. Het gaat dus om een derivationele en niet om een flectionele morfologische verandering.
A: Dit is een derivationele verandering, maar dat geldt ook voor B en C.

253

 Antwoorden bij Opgaven

B: Dit is een derivationele verandering, maar dat geldt ook voor A en C.
C: Dit is een derivationele verandering, maar dat geldt ook voor B en A.
6) C
Kinderen is een voorbeeld (de -er wordt niet meer herkend als meervoudsuitgang, zodat -en nog wordt toegevoegd). Metanalyse is een synoniem. Backformation of retrograde vorming is een voorbeeld. Molenaar is echter geen
voorbeeld: het is gewoon de afleiding van een persoonsnaam uit een substantief door suffigering met -aar: molen + -aar= molenaar.
A: Retrograde vorming of backformation is een voorbeeld. Schoenen is een
voorbeeld (de -n in schoen wordt niet meer geïnterpreteerd als een meervoudsuitgang). Metanalyse is een synoniem. Kaasburger is een voorbeeld: het
werd gevormd door het verkeerd als morfeem interpreteren van -burger in
hamburger.
B: Raaf is een voorbeeld: de oorspronkelijke enkelvoudsvorm is raven (cf.
Engels raven). Daarin werd het stuk -en verkeerdelijk geïnterpreteerd als een
meervoudsmorfeem en dus werd een nieuwe grondvorm raaf gecreëerd. Het
maken van een nieuwe grondvorm op basis van een vermeende morfologische analyse noemt men “retrograde vorming” of “backformation” of “Rückbildung”. Bultenaar is een voorbeeld: door voorbeelden als molenaar, leugenaar, enz. is men verkeerdelijk -enaar i.p.v. -aar als affix gaan toevoegen aan
bult. Voor ambtenaar geldt de uitleg van bultenaar.
D: Connotate is een voorbeeld: naar voorbeelden als populate-population is
men ook het oorspronkelijke paar connote-connotation gaan herinterpreteren
als connotate-connotation. Chickenburger is een voorbeeld: het werd gevormd
door het verkeerd als morfeem interpreteren van -burger in hamburger. Metanalyse is een synoniem. Backformation is een voorbeeld.
7) B
De oorspronkelijke enkelvoudsvorm in het Nederlands was zoals in het Engels
raven. Ravenen zou daarbij een normale meervoudsvorming zijn en dus geen
stapelvorming.
A: Kalver was al het meervoud van kalf. De toevoeging van -en levert dus een
dubbele meervoudsvorming, een stapelwoord op.
C: Schoen was al het meervoud van schoe (cf. Engels shoe).
D: Omdat A en C allebei onjuist zijn, is ook D onjuist.

Hoofdstuk 12: Lexicale verandering
1) C
Als men de vraag stelt welke betekenisveranderingen een woord ondergaat,
dan stelt men de vraag naar semasiologische verandering. De betekenisverandering hier houdt in dat het woord er een betekenis bijkrijgt, nl. de betekenis
'auto'. Die betekenis heeft er dus een uitdrukkingsmogelijkheid bijgekregen en
dus is er ook sprake van een onomasiologische verandering. Vandaar A én B

254

 Antwoorden bij Opgaven

en dus C. In feite impliceert elke semasiologische verandering dat de uitdrukkingsmogelijkheden voor een bepaalde betekenis veranderen en dus ook een
onomasiologische verandering. Het omgekeerde gaat niet altijd op. Het onomasiologische standpunt is dus ruimer dan het semasiologische.
A: Dit antwoord klopt, maar dat geldt ook voor B.
B: Dit antwoord klopt, maar dat geldt ook voor A.
D: A en B zijn net wel samen geldig.
2) B
Het perspectiefverschil tussen semasiologie en onomasiologie ligt net omgekeerd. In feite impliceert elke semasiologische verandering dat de uitdrukkingsmogelijkheden voor een bepaalde betekenis veranderen en dus ook een
onomasiologische verandering. Het omgekeerde gaat niet altijd op. Het onomasiologische standpunt is dus ruimer dan het semasiologische.
A: Het onomasiologische standpunt is veel ruimer dan het semasiologische.
Het perspectief is ook anders. Bij het onomasiologische standpunt kijkt men
vanuit het perspectief van de betekenis en vraagt men zich af hoe die kan
worden uitgedrukt; bij het semasiologische standpunt kijkt men vanuit het perspectief van het woord en vraagt men zich af welke betekenissen het kan uitdrukken.
C: In dit geval bestudeert men immers één van de manieren om aan nieuwe
uitdrukkingsmogelijkheden te komen voor een bepaalde betekenis.
D: Metafoor en metonymie zijn procédés die de betekenis van woorden veranderen (meestal uitbreiden) en dienen dus in de eerste plaats bestudeerd te
worden vanuit semasiologisch standpunt. Tegelijkertijd zijn het ook middelen
om aan nieuwe uitdrukkingsmogelijkheden voor een betekenis te komen en
zijn ze dus ook relevant vanuit onomasiologisch standpunt.
3) D
De natuurlijke samenhang van de klankstructuur met de uitgedrukte betekenis
is puur symbolisch en er is geen sprake van een poging om in de klankstructuur iets na te bootsen dat samenhangt met de uitgedrukte betekenis, zoals
dat bij klanknabootsing wel het geval is: klanksymboliek is dus minder iconisch
gemotiveerd.
A: De expressieve component is bij klanksymboliek juist sterker omdat het
gaat om de expressie van aangevoelde samenhangen tussen groepen van
verwante woorden en niet om een iconisch gemotiveerde samenhang met een
uitgedrukte betekenis, zoals bij klanknabootsing.
B: Door het ontbreken van een reële iconische samenhang met de uitgedrukte
betekenis is de (klank)structuur dan ook minder doorzichtig dan bij de klanknabootsing, waar die samenhang er (gedeeltelijk) wel is.
C: De samenhang is juist sterker, omdat klanksymboliek pas bij reeksen vergelijkbare woorden goed merkbaar wordt.
4) B
SABENA (Société anonyme belge d'exploitation de la navigation aérienne) is
een letterwoord of acroniem (een speciale soort binnen het procédé verkorting

255

 Antwoorden bij Opgaven

of ellips, dat zelf weer een vorm van het procédé vervorming is); bus is de
vervorming, meer bepaald verkorting of ellips van autobus; hangmat is de
volksetymologische vervorming van het Spaanse woord hamaca, maar het
blijft uiteraard ook een samenstelling van hang + mat; flikkeren behoort tot de
familie van woorden als flakkeren, flapperen, flitteren, fladderen waar de
klankstructuur op een symbolische wijze een snelle heen en weer gaande
beweging of aan en uit gaan suggereert.
A: Flikkeren is wel klanksymboliek, maar geen klanknabootsing.
C: Flikkeren is wel klanksymboliek, maar geen klanknabootsing.
D: Flikkeren is wel klanksymboliek, maar geen klanknabootsing; bovendien is
bus geen acroniem of letterwoord
5) A
Van lexicogenese (de vorming van een nieuw woord) spreken we als we ofwel
te doen hebben met een wezenlijk nieuwe betekenis ofwel te doen hebben
met een vormverandering die ook duidelijk morfologische consequenties heeft
(b.v. de morfologische structuur van het woord of een andere vervoeging of
verbuiging). De betekenis van scheurbuik is uiteraard dezelfde als die van
scorbut; de morfologische structuur van het woord scheurbuik (een samenstelling bestaande uit twee Nederlandse woorden) is echter wel volledig anders
dan die van scorbut (een monomorfematisch leenwoord) en dus is er sprake
van lexicogenese.
B: Etymologisch is de morfologische structuur van schoen en schoe verschillend. Schoen is immers een oude meervoudsvorm van schoe en bestaat historisch bekeken dus in tegenstelling met schoe uit twee morfemen. Vanuit het
standpunt van de taalgebruiker is er echter geen morfologisch verschil: voor
de huidige taalgebruiker is schoen even goed monomorfematisch als schoe
dat was voor de vroegere taalgebruiker. Vanuit het standpunt van de taalgebruiker is het verschil schoe-schoen alleen een kwestie van klankverschil en
niet van semantisch of van morfologisch verschil. Vandaar: geen lexicogenese.
C: Hier is alleen sprake van een klankverschil en dus niet van lexicogenese.
D: Hier is alleen sprake van een klankverschil en dus niet van lexicogenese.
6) D
Dat morfologische reïnterpretaties vaak leiden naar een andere morfologische
structuur en dus tot lexicogenese lijkt voor de hand te liggen. Toch klopt dat
niet altijd: cf. de verandering van schoe naar schoen (zie de vorige vraag).
A: Deze uitspraak klopt, maar we zoeken een uitspraak die niet correct is.
B: Deze uitspraak klopt, maar we zoeken een uitspraak die niet correct is.
C: Deze uitspraak klopt, maar we zoeken een uitspraak die niet correct is.

Hoofdstuk 13: Semantische verandering 1
1) B

256

 Antwoorden bij Opgaven

Het fysische proces dat door beide woorden wordt uitgedrukt is hetzelfde, ze
hebben dus dezelfde denotationele betekenis.
A: De gevoelswaarde van beide woorden is anders: transpireren is wat formeler dan zweten, dat tot het dagelijkse taalgebruik hoort. Ze hebben dus een
verschillende connotationele betekenis.
C: Omdat A niet juist is, geldt ook C niet.
D: A is weliswaar onjuist, maar B geldt wel.
2) A
Metaforische betekenisontwikkelingen zijn gebaseerd op gelijkenisrelaties;
metonymische betekenisontwikkeliingen zijn gebaseerd op contiguïteitsrelaties of nabijheidsrelaties.
B: Deze uitspraak klopt, maar we zoeken een uitspraak die niet correct is.
C: Deze uitspraak klopt, maar we zoeken een uitspraak die niet correct is.
D: Deze uitspraak klopt, maar we zoeken een uitspraak die niet correct is.
3) D
De betekenis van kop in de typografie is ontstaan als betekenisverenging van
het algemenere woord kop. Het is m.a.w. een betekeniswijziging die zich afgespeeld heeft bij het woord kop zelf, zonder dat er betekeniswijzigingen bij
andere woorden bij betrokken zijn. Het gaat hier dus om een onafhankelijke
denotationele betekeniswijziging.
A: Verweerd betekende oorspronkelijk (en ook nu soms nog) alleen ruw geworden en het woord was afgeleid van weer (eelt). Dat het nu meestal betekenent onder invloed van het weer (= weder) ruw geworden) komt door de
klankgelijkenis of formele gelijkenis met het woord weer (weder). M.a.w. de
betekenisverandering van verweerd is een gevolg van, afhankelijk van het
bestaan en de betekenis van een ander woord. Het gaat hier dus wel degelijk
om een afhankelijke denotationele betekeniswijziging.
B: Dopen betekende oorspronkelijk alleen ‘nat maken’. Dat dopen ook een
religieuze betekenis heeft gekregen komt omdat men aan dopen die betekenis
is gaan toekennen bij het vertalen van de bijbel uit het Grieks, waar het Griekse woord baptisein behalve 'onderdompelen, nat maken' ook de religieuze
betekenis heeft gekregen 'door onderdompeling in water tot lid maken van de
kerk'. Als gevolg van de betekeniswijziging die het Griekse woord baptisein
onderging, kreeg ook het Nederlandse woord dopen een andere betekenis.
Dus ook hier gaat het om een afhankelijke denotationele betekeniswijziging.
C: Dat wit behalve de naam van een kleur ook de betekenis 'legaal' kan hebben, komt omdat eerst de betekenis 'illegaal' werd gegeven aan zwart, de
naam van de aan wit tegengestelde kleur. Dus ook hier gaat het om een denotationele betekeniswijziging die afhankelijk is van de betekeniswijziging bij een
ander woord.
4) D
Van een betekeniswijziging in 'malam partem', in pejoratieve zin dus, is er
sprake als de nieuwe betekenis minder gunstig is dan de oude. Dat is hier het

257

 Antwoorden bij Opgaven

geval: vroeger betekende vrijpostig gewoon 'zonder schaamte, onbeschroomd', terwijl het nu 'brutaal' betekent.
A: De verandering gaat net in omgekeerde zin, nl. melioratief of 'in bonam
partem'. Maarschalk is nu een adelijke titel, terwijl het vroeger 'paardeknecht'
betekende.
B: De verandering gaat net in omgekeerde zin, nl. melioratief of 'in bonam
partem'. Vreselijk had vroeger alleen de negatieve betekenis 'gruwelijk'. Dat
kan het nu nog betekenen, maar daarnaast heeft het ook de meer neutrale
betekenis van de versterkende term 'zeer' gekregen.
C: De verandering gaat net in omgekeerde zin, nl. melioratief of 'in bonam
partem'. Leuk had vroeger de neutrale betekenis 'lauw' (van temperatuur),
maar heeft nu de positieve betekenis 'plezierig'.
5) B
Uitmunten betekende vroeger 'opvallen in gunstige of in ongunstige zin'. Nu
betekent het nog alleen 'opvallen in gunstige zin'. :We hebben dus te doen
met een connotationele wijziging in melioratieve zin of in 'bonam partem'.
Baron gaat terug op het Oud-Hoog-Duitse baro dat gewoon 'man' betekende.
De huidige betekenis (een adelijke titel) is dus ook een connotationele betekeniswijziging in melioratieve zin of 'in bonam partem'.
Rantsoen is een ontlening aan het Frans (rançon). Het Franse woord betekende 'losprijs' en die betekenis had rantsoen oorspronkelijk in het Nederlands
ook. Door zijn fonetische gelijkenis met het woord ratioen, een woord dat het
oudere Nederlands ook aan het Frans ontleende (ration = 'portie'), kreeg rantsoen er de betekenis van ratioen, nl. 'portie' bij. Ratioen verdween later uit het
Nederlands en rantsoen hield nog alleen de (etymologisch eigenlijk onjuiste)
betekenis 'portie'. De denotationele betekeniswijziging van rantsoen heeft dus
te maken met het bestaan en de betekenis van een ander woord, nl. ratioen.
Het gaat hier dus om een afhankelijke denotationele wijziging.
Traagheid betekent meestal 'het traag zijn', 'gebrek aan snelheid'. Binnen het
vakterrein van de natuurkunde heeft het echter een zeer specifieke, technische betekenis. Het gaat hier dus om een speciale vorm van betekenisverenging, nl. betekenisspecialisatie.
A: Baron is geen pejoratieve wijziging: zie de uitleg bij B.
C: Traagheid is geen generalisatie: zie de uitleg bij B.
D: Baron heeft een onafhankelijke wijziging ondergaan en die is veeleer connotationeel dan denotationeel. Rantsoen onderging een afhankelijke denotationele wijziging. Zie ook de uitleg bij B.

Hoofdstuk 14: Semantische verandering 2
1) D
Schoonheid en ziekte zijn in deze zinnetjes in hun oorspronkelijke, letterlijke
betekenis (respectievelijk 'het mooi zijn' en 'gestoorde gezondheid') gebruikt.
Er is dus geen sprake van metonymisch gebruik, waarbij een woord gebruikt
wordt om iets te benoemen wat een of andere contiguïteitsrelatie (een band)

258

 Antwoorden bij Opgaven

onderhoudt met wat het woord in letterlijk gebruik benoemt. Voorbeelden van
hoe schoonheid en ziekte wel metonymisch kunnen gebruikt worden zijn respectievelijk: 'Ik heb deze schoonheid hier nog nooit gezien' (waarbij de persoon wordt bedoeld die de eigenschap schoonheid draagt) en 'Tijdens zijn
ziekte bezocht ik hem meer dan eens' (waarbij de periode wordt aangeduid
waarin iemand ziek was).
A: Zie de uitleg bij D.
B: Zie de uitleg bij D.
C: Zie de uitleg bij D.
2) B
Synecdoche is een term uit de traditionele retorica die hiermee de
deel/geheel-relaties en de materiaal/product-relaties onderscheidt van de andere metonymische relaties. Zo een deel/geheel-relatie treffen we hier aan bij
'de koppen tellen', waarbij kop de hele persoon aanduidt en niet alleen het
hoofd. Eponiem is de term waarmee een woord wordt bedoeld dat ook een
eigennaam van een persoon is of dat ervan afgeleid is. In het eerste geval
hebben we dan tegelijk te doen met een metonymische product/herkomstrelatie. Dat is ook hier het geval waar braille een soort van schrift aanduidt dat
werd ontworpen ten behoeve van blinden door een persoon met de naam
Braille. Van een geoniem spreken we als hetzelfde het geval is met een woord
dat een eigennaam is van een plaats of streek. Dat is hier zo met champagne
dat een drank aanduidt gemaakt in Champagne.
A: Krent komt van Korinthe, een plaatsnaam en is dus een geoniem; boycot
komt van de persoonsnaam Boycott en is dus een eponiem.
C: Dwaas is hier wel metonymisch gebruikt (de eigenschap duidt de drager
van die eigenschap aan), maar omdat het niet gaat om een deel/geheel-relatie
of een materiaal/product-relatie valt het gebruik niet binnen synecdoche.
D: Omdat astrakan ook een plaatsnaam is, is het een geoniem en omdat
mansarde afgeleid is van de persoonsnaam Mansard is het een eponiem (hier
is er geen sprake van metonymie omdat het om een afleiding gaat van een
persoonsnaam en niet de persoonsnaam zelf gebruikt wordt om het product te
benoemen).
3) B
Bij een materiële metafoor gaat het om een gelijkenisrelatie gebaseerd op een
overeenkomst in vorm of uiterlijk. Dat is het geval bij 'het oor van een kopje'
dat qua vorm immers lijkt op een menselijk oor. Bij een experiëntiële metafoor
gaat het om een gelijkenisrelatie gebaseerd op de subjectieve ervaring van de
betrokken zaken door de taalgebruiker. Dat is hier het geval met 'een honingzoet geluid', waarbij de taalgebruiker het effect dat het betrokken geluid op
hem heeft, vergelijkt met het effect van de zoete smaak van honing. Bij een
functionele metafoor gaat het om een gelijkenisrelatie gebaseerd op een
overeenkomst in functie van de betrokken zaken. Dat is zo bij 'na rijp beraad':
net zoals fruit in een toestand van rijpheid moet zijn om op een optimale manier geconsumeerd te kunnen worden, moet ook het beraad in een bepaalde
fase zijn om optimaal te renderen.

259

 Antwoorden bij Opgaven

A: Hier hebben we respectievelijk een materiële, een functionele en een experiëntiële metafoor.
C: Hier hebben we respectievelijk een experiëntiële, een functionele en een
materiële metafoor.
D: Hier hebben we respectievelijk een functionele, een experiëntiële en een
experiëntiële metafoor.
4) B
De uitdrukking in zijn wiek geschoten zijn betekent 'zich zwaar gekwetst, beledigd voelen'. Wiek is een verouderd woord voor 'vleugel'. Een vogel die men
in zijn vleugel of wiek schiet, is getroffen in een voor een vogel essentieel lichaamsdeel en hij zal zich dus zwaar gekwetst voelen. Omdat het woord wiek
in deze betekenis alleen nog in enkele vaste uitdrukkingen gebruikelijk is, is
de kans groot dat de oorspronkelijk gemaakte vergelijking niet meer begrepen
wordt of dat men er in elk geval niet meer aan denkt. De al lang in gebruik
zijnde en veel gebruikte uitdrukking wordt geïnterpreteerd zonder nog aan de
vergelijking te denken. Vandaar dat we van een verbleekte metafoor spreken.
A: Van een gegeneraliseerde metafoor kan alleen sprake zijn als we verschillende metaforische uitdrukkingen hebben die hetzelfde patroon laten zien;
datis hier niet het geval.
C: Van een gelijkenis opbasis van vormof uiterlijk is bij in zijn wiek geschoten
geen sprake (zie de uitleg bij B). Het begrip “materiële metafoor” is dus niet
van toepassing.
D: Omdat er sprake is van een figurlijke betekenis (zie de uitleg bij B) is er
geen sprake van een niet-metaforische vergelijking.
5) B
Synesthesie is de overdracht van de ene ervaringsmodus op de andere. Het is
een specifiek geval van experiëntiele metafoor. Het verschijnsel berust dus op
metaforische en niet op metonymische relaties.
A: Deze uitspraak klopt, maar we zoeken een uitspraak die niet correct is.
C: Deze uitspraak klopt, maar we zoeken een uitspraak die niet correct is.
D: Deze uitspraak klopt, maar we zoeken een uitspraak die niet correct is.

Hoofdstuk 15: De taalfamilies van de wereld
1) B
Baskisch is een genetisch geïsoleerde taal en wordt gesproken in het noorden
van Spanje en in de Franse en Spaanse Pyreneeën. Fins, Hongaars en Samojeeds horen tot de Oeralische taalgroep (Samojeeds wordt gesproken in
Noord-West-Siberië).
A: Armeens is een Indo-Europese taal.
B: Khoisan (de taalfamilie waartoe de talen van Bosjesmannen en Hottentotten behoren) wordt niet in Europa gesproken, maar in Afrika.
D: Armeens is een Indo-Europese taal.

260

 Antwoorden bij Opgaven

2) B
De Dravidische talen worden vooral gesproken in het zuiden van India, en
voor een deel op Sri Lanka.
A: De Dravidische talen worden vooral gesproken in het zuiden van India, en
voor een deel op Sri Lanka.
C: De Dravidische talen worden vooral gesproken in het zuiden van India, en
voor een deel op Sri Lanka.
D: De Dravidische talen worden vooral gesproken in het zuiden van India, en
voor een deel op Sri Lanka.
3) A
Tagalog behoort tot de Austronesische taalfamilie.
B: Baskisch is een geïsoleerde taal. Tagalog behoort tot de Austronesische
taalfamilie.
C: Etruskisch is een geïsoleerde taal. Tagalog behoort tot de Austronesische
taalfamilie.
D: Koreaans is een geïsoleerde taal. Tagalog behoort tot de Austronesische
taalfamilie.
4) C
Cree behoort tot de groep van de Algonkin-talen.
A: Aymara behoort tot de Jaqi-familie.
B: Crow behoort tot de Macro-Siouan-familie.
D: Toeareg is een Berbertaal en dus lid van de Afro-Aziatische taalfamilie.
5) A
Swahili is een Bantoetaal.
B: Swahili is een Bantoetaal; het behoort niet tot het Khoisan.
C: Swahili is een Bantoetaal; het is geen Aboriginaltaal.
D: Swahili is een Bantoetaal; het is geen Afro-Aziatische taal.
6) D
Het Somalisch behoort tot de familie van de Niger-Congo-talen.
A: Somalisch is een Koesjitische taal en behoort dus tot de Afro-Aziatische
familie.
B: Toeareg is een Berbertaal en dus lid van de Afro-Aziatische taalfamilie.
C: Hebreeuws is een Semitische taal en behoort dus tot de Afro-Aziatische
taalfamilie.

Hoofdstuk 16: Taalcontact en ontlening

261

 Antwoorden bij Opgaven

1) A
Het stamboommodel kan door zijn aard nauwelijks aandacht besteden aan de
rol van geografische factoren bij taalveranderingen.
B: Het stamboommodel concentreert zich net wel op de divergerende ontwikkelingen tussen talen.
C: Genetische relaties tussen talen vormen net een hoofdaandachtspunt van
het stamboommodel.
D: Omdat B en C niet een correct antwoord vormen, is ook D te verwerpen.
2) D
Er is inhet voorbeeld sprake van overname omdat de beïnvloede taal de eerste taal (moedertaal) is van de betrokken taalgebruikers. De donortaal is dominant, dus is er sprake van superstraatinvloed.
A: Er is in het voorbeeld sprake van overname omdat de beïnvloede taal de
eerste taal (moedertaal) is van de betrokken taalgebruikers. De donortaal is
dominant, dus is er sprake van superstraatinvloed.
B: Er is in het voorbeeld sprake van overname omdat de beïnvloede taal de
eerste taal (moedertaal) is van de betrokken taalgebruikers. De donortaal is
dominant, dus is er sprake van superstraatinvloed.
C: Er is in het voorbeeld sprake van overname omdat de beïnvloede taal de
eerste taal (moedertaal) is van de betrokken taalgebruikers. De donortaal is
dominant, dus is er sprake van superstraatinvloed.
3) A
Toen de Normandiërs in 1066 Engeland veroverden legden ze hun taal niet op
aan de oorspronkelijke bevolking, maar de invloed bleef wel merkbaar aan de
vele Franse leenwoorden die uit de superstraattaal (de taal van de dominante
elite) in het Engels binnenkwamen.
B: Dit is een voorbeeld van het omgekeerde van superstraatinvloed, nl. substraatinvloed.
C: Omdat B niet correct is, kan ook A en B samen niet correct zijn.
D: A is wel correct.
4) B
Toponymie is de wetenschappelijke, taalkundige studie van plaatsnamen.
A: Toponymie is de wetenschappelijke, taalkundige studie van plaatsnamen.
B: Toponymie is de wetenschappelijke, taalkundige studie van plaatsnamen.
C: Toponymie is de wetenschappelijke, taalkundige studie van plaatsnamen.
5) C
Boulevard: het Frans ontleende aan het Nederlands het woord bolwerk (versterking, vestingmuur). Dat onderging in het Frans vormveranderingen (tot
boulevard) en betekenisveranderingen (eerst: laan aangelegd op het tracé van
oude vestingmuren, vervolgens 'laan' zonder meer) en werd dan in zijn nieuwe
vorm en betekenis opnieuw in het Nederlands ontleend uit het Franse.

262

 Antwoorden bij Opgaven

Fiasco: is van Germaanse oorsprong en historisch identiek met ons woord
fles. Het Italiaans ontleende het woord (overigens ook met de betekenis 'fles').
De meeste Germaanse talen (ook het Nederlands) ontleenden vervolgens het
woord fiasco uit het Italiaans, met de betekenis 'zware ramp, mislukking, catastrofe'. Hoe het woord aan deze betekenis gekomen is, is niet duidelijk. Wel
heeft ook fles verwante betekenissen (b.v. in de uitdrukking 'op de fles gaan'
en in sommige dialecten, waar fles ongeveer hetzelfde betekent als in het
Nederlands fiasco of in studententaal, waar men voor een 'onvoldoende' en
voor 'gezakt', naast een 'buis' en 'gebuisd' ook wel een 'fles' en 'geflest' hoort
gebruiken).
Mannequin: het Frans ontleende aan het Nederlands het woord mannekijn
(met de betekenis van 'poppetje'). In de gewijzigde vorm mannequin en met
de meer specifieke betekenis van 'ledepop die in een winkel kleren ten toon
stelt' of 'persoon die nieuwe kleren showt' ontleende het Nederlands het
woord opnieuw aan het Frans.
A: Zie de uitleg bij C.
B: Zie de uitleg bij C.
D: Zie de uitleg bij C.
6) A
Zowel outer als altaar komen van het Latijnse woord altare. Een groot deel
van de Middel-Nederlandse dialecten kent een klankontwikkeling waarbij de
opeenvolging a/o + l + d/t een oud/out-vorm oplevert. Het naast elkaar bestaan van de vormen outer en altaar wijst erop dat het Nederlands altare een
eerste keer ontleende aan het Latijn voor die klankontwikkeling plaats vond
(zodat het woord die klankontwikkeling meemaakte en tot outer werd omgevormd) en nogmaals nadat die klankontwikkeling was afgelopen (zodat de
opeenvolging a+ l + t bleef, wat altaar opleverde). De vorm altaar moet dus
jonger zijn dan de vorm outer.
B: Zie de uitleg bij A.
C: Zie de uitleg bij A.
D: Zie de uitleg bij A.
7) B
Luidspreker is een letterlijke vertaling van het Engelse loudspeaker en dus
een voorbeeld van een leenvertaling. Voorzetsel is een niet helemaal zuivere
vertaling van het Latijnse prepositio (letterlijk zou zijn voorstand of voorplaatsing) en dus een voorbeeld van een leenoverdracht.
A: De werkelijke verhouding is net omgekeerd als wat hier gesuggereerd
wordt (zie deuitleg bij B).
C: Lehnübersetzung is leenvertaling en Lehnübertragung is leenoverdracht.
D: Omdat C niet correct is, kanook D niethet goed antwoord zijn.
8) C
Bij semantische ontlening neemt de ontvangende taal een secundaire betekenis van een woord uit de donortaal over als (eveneens secundaire) betekenis
van het eigen woord dat dezelfde primaire betekenis heeft als het woord uit de
donortaal. Dat proces kan men beschrijven in de vorm van een breuk, wat

263

 Antwoorden bij Opgaven

typisch is voor proportionele analogie, hier tussen talen, dus interlinguaal. Een
voorbeeld: het Latijnse woord dominus heeft als primaire betekenis 'meester',
als secundaire betekenis krijgt het daarbij op een bepaald moment ook de
betekenis 'god'. Het Nederlandse woord heer heeft als primaire betekenis ook
die van 'meester'. Het ontleent nu aan het Latijn de secundaire betekenis 'god'
van dominus als secundaire betekenis voor 'heer'. Beschreven in breukvorm:
dominus (meester)/dominus (god) = heer (meester) / x
A: Syntactische beïnvloedingsrelaties in een ‘Sprachbund’ zijn niet noodzakelijk voorbeelden van proportionele analogie.
B: Leenvertalingen zijn geen voorbeelden van analogie.
D: De geografische relaties tussen niet-verwante talen hoeven geen voorbeeld
te zijn van proportionele analogie.

Hoofdstuk 17: Geografische factoren
1) C
De tweede of Hoog-Duitse klankverschuiving maakt o.a. dat West-Germaanse
stemloze occlusieven intervocalisch stemloze fricatieven worden.
A: Dit is wel een onderdeel van de tweede Germaanse klankverschuiving;
vergelijk dorp / Dorf.
B: Dit is wel een onderdeel van de tweede Germaanse klankverschuiving;
vergelijk lust / Lust.
D: Dit is wel een onderdeel van de tweede Germaanse klankverschuiving;
vergelijk tuin / Zaun.
2) A
Geminatie is medeklinkerverdubbeling.
B: De opeenvolging van een occlusief en een homorgane fricatief noemen we
een affricaat.
C: De interconsonantische positie in een woord kunnen we eventueel ‘inlaut’
noemen, maar met geminatie heeft dit niets te maken.
D: Klinkerverlenging kunnen we eventueel ‘rekking’ noemen, maar ‘geminatie’
geldt alleen voor medeklinkers.
3) B
Het patroon van de isoglossen van de Rijnse waaier verloopt volgens een
implicationele schaal.
A: Georg Wenker onderzocht en beschreef de Rijnse waaier.
C: Johannes Schmidt beschreef het golfmodel, maar aan het einde van de
19de eeuw, niet aan het einde van de 18de.
D: Omdat A onjuist is, is ook D niet correct.
4) D
De Benratherlijn is één van de isoglossen uit de Rijnlandse waaier. Ten noorden van die lijn gebruikt men maken, ten zuiden ervan machen. Een andere

264

 Antwoorden bij Opgaven

isoglosse uit de Rijnlandse waaier is de Ürdingerlijn. Ten noorden van die lijn
zegt men ik, ten zuiden ervan ich. Waar de Benratherlijn en de Ürdingerlijn
niet samenvallen ligt de Ürdingerlijn noordelijker dan de Benratherlijn. Omdat
de verschillende isoglossen uit de Rijnlandse waaier het taallandschap verdelen volgens het patroon van een implicationele schaal, volgt hieruit dat in een
gebied dat ten noorden van de Benratherlijn, maar ten zuiden van de Ürdingerlijn ligt, men de vorm ich gebruikt. M.a.w. niet overal ten noorden van de
Benratherlijn gebruikt men 'ik' en dus klopt D niet.
A: Zie de uitleg bij D.
B: Zie de uitleg bij D.
C: Zie de uitleg bij D.
5) A
De Benratherlijn is één van de isoglossen uit de Rijnlandse waaier. Ten noorden van die lijn gebruikt men maken, ten zuiden ervan machen. Een andere
isoglosse uit de Rijnlandse waaier is de Ürdingerlijn. Ten noorden van die lijn
zegt men ik, ten zuiden ervan ich. Waar de Benratherlijn en de Ürdingerlijn
niet samenvallen ligt de Ürdingerlijn noordelijker dan de Benratherlijn. De verschillende isoglossen uit de Rijnlandse waaier verdelen het taallandschap
volgens het patroon van een implicationele schaal.
B: Machen wordt gebruikt ten zuiden van de Benratherlijn, maar die ligt zelf
zuidelijker dan de ürdingerlijn. Dus wordt niet overal ten zuiden van de ürdingerlijn machen gezegd.
C: Deze uitspraak klopt wel voor de Benratherlijn; de Ürdingerlijn komt overeen met de grens van het Keulse gebied in de 14de tot de 16de eeuw.
D: Deze uitspraak klopt voor de appel/Apfel-lijn, maar niet voor de Ürdingerlijn.
6) D
Ieder van de uitspraken A, B en C is correct: zie aldaar.
A: Deze uitspraak klopt, want het onderscheid tussen huus en muus dat hun
verschillende gedrag verklaart, kan niet in fonetische termen gedefinieerd
worden.
B: Deze uitspraak klopt, want Kloeke wijst op de constitutieve invloed die het
prestige van het Hollandse gewest heeft op de door hem beschreven ontwikkelingen.
C: De [u]-uitspraak is een oostelijke relictuitspraak.
7) A
Wang introduceerde de term lexicale diffusie in 1969, dus in de 20ste eeuw
A: Deze uitspraak klopt, maar we zijn op zoek naar een onjuiste uitspraak.
B: Deze uitspraak klopt, maar we zijn op zoek naar een onjuiste uitspraak.
C: Deze uitspraak klopt, maar we zijn op zoek naar een onjuiste uitspraak.

265

 Antwoorden bij Opgaven

Hoofdstuk 18: Sociale factoren
1) B
De Lower Middle Class heeft de ambitie tot de Upper Middle Class te behoren
en bootst daartoe ook op taalgebied het gedrag van die klasse na. Zij is zich
blijkbaar bewust van het prestigieuse karakter van het realiseren van een
postvocalische 'r' en slaagt er vanaf een bepaalde graad van formaliteit ook in
om voldoende aandacht aan het taalgebruik te besteden om die postvocalische 'r' te realiseren. Bij dat nabootsen wordt echter overdreven: men wil het
té correct doen. Zo komen we tot hogere waarden voor de realisering van de
postvocalische 'r' in die formele contexten of tot hypercorrectie.
A: Zie de uitleg bij B.
C: Zie de uitleg bij B.
D: Zie de uitleg bij B.
2) D
De theorie van de sociale netwerken (als aanvulling op het meer hiërarchische
beeld van de sociale stratificatie zoals gebruikt door o.m. Labov) werd in de
taalkunde geïntroduceerd door James en Lesley Milroy.
A: Fishman is o.a. de grondlegger van de taalsociologie.
B: Schuchardt is een taalkundige uit de tweede helft van de 19de eeuw die
o.a. de anti-Neogrammatische stelling verdedigde dat elk woord zijn eigen
geschiedenis heeft.
C: Labov is één van de belangrijkste sociolinguïsten, maar het model van de
opbouw van een taalgemeenschap waarvan hij vertrekt is veel meer hiërarchisch gestratificeerd dan het netwerkmodel.
3) A
De klassieke historische taalkunde onderzoekt hoe de taal zich ontwikkelt
door taalmateriaal uit verschillende tijdsperioden met elkaar te vergelijken. Bij
gebrek aan overgeleverd materiaal kan dat eventueel gebeuren via theoretische reconstructie. Maar het gaat in elk geval om taalgebruik in reële opeenvolgende tijdsperioden, dus om 'real time'-onderzoek.
B: Bij onderzoek in 'apparent time' onderzoekt men het taalgebruik van taalgebruikers op één welbepaald moment. Die taalgebruikers verschillen van
elkaar in leeftijd. Men gaat er dan vanuit dat de oudere taalgebruikers het
taalgebruik reflecteren van een voorbije periode en dat de jongste taalgebruikers het taalgebruik van de nabije toekomst reflecteren. Men neemt m.a.w.
aan dat het verschil tussen ouderen en jongeren een aan de gang zijnde taalverandering weerspiegelt.
C: De historische taalkunde doet wel aan diachronisch taalonderzoek, maar
de term 'diachronical time' is niet gebruikelijk in de taalkunde.
D: De opties B en C zijn weliswaar niet correct, maar A is wel de juiste oplossing.
4) B

266

 Antwoorden bij Opgaven

Verschillen in het taalgebruik van jongeren en ouderen kunnen een aan de
gang zijnde taalverandering weerspiegelen. Die verschillen kunnen echter ook
te maken hebben met verschillen in taalgebruik die eigen zijn aan welbepaalde groepen van taalgebruikers, hier leeftijdsgroepen. Het zou dus kunnen dat
in zo een geval de jongeren van nu dezelfde varianten gaan gebruiken als de
ouderen van nu op het moment dat zij dezelfde leeftijd hebben gekregen als
die ouderen. In die gevallen spreekt men van 'age grading'.
A: De bedoelde leeftijdsgebonden variatie is een empirisch feit; uitgesloten is
ze dus zeker niet.
C: Hypercorrectie is (in de hier bedoelde sociolinguïstische context) het verschijnsel waarbij een sociale groep in het taalgedrag waarmee ze prestigieuze
groep imiteert, verder gaat dan die groep zelf. Met leeftijdsgebonden variatie
is dus geen duidelijke band.
D: Hypercorrectie is (in de hier bedoelde sociolinguïstische context) het verschijnsel waarbij een sociale groep in het taalgedrag waarmee ze een prestigieuze groep imiteert, verder gaat dan die groep zelf. Met leeftijdsgebonden
variatie is dus geen duidelijke band.
5) D
In het onderzoek op Martha’s Vineyard kon Labov dezelfde taalontwikkeling
zowel ‘in real time’ als ‘in apparent time’ onderzoeken; omdat de resultaten
van de beide methodes grotendeels conform bleken te zijn, kon hij concluderen dat de synchrone leeftijdsstratificatie die in ‘apparent time’ werd vastgesteld, overeenkwam met de reële taalverandering ‘in real time’. Antwoordoptie
A is dus correct. O.a. omdat ‘real time’-onderzoek en ‘apparent time’onderzoek niet noodzakelijk tot dezelfde conclusies leiden, geldt echter ook B:
je kunt uit een synchrone leeftijdsstratificatie niet zonder meer afleiden dat
sprake is van een reële taalverandering. Antwoord C is ook correct: op Martha’s Vineyard bleek het gebruik van de door Labov onderzochte variabelen
een indicatie te vormen van de mate waarin een taalgebruiker zich een autochtone ‘eilander’ voelde. Omdat A, B en C alledrie juist zijn, is D het correcte
antwoord.
A: Deze uitspraak als zodanig klopt, maar ook B en C zijn geldig, en dus is D
het gewenste antwoord.
B: Deze uitspraak als zodanig klopt, maar ook A en C zijn geldig, en dus is D
het gewenste antwoord.
C: Deze uitspraak als zodanig klopt, maar ook A en B zijn geldig, en dus is D
het gewenste antwoord.

Hoofdstuk 19: Een functioneel verklaringsmodel
1) A
Teleologische verklaringen verwijzen naar de doelstellingen of functies van
een systeem of organisme.
B: Religieuze verklaringen zou je eventueel theologisch kunnen noemen,
maar teleologisch is wat anders.

267

 Antwoorden bij Opgaven

C: Teleologische verklaringen wordenooknu nog gehanteerd.
D: Zowel B als C is niet correct.
2) C
Homonymievrees als verklaring voor woordverlies werd door Jules Gilliéron
onder de aandachtvan de taalkundigen gebracht.
A: Nagel is een wetenschapstheoreticus uit de tweede helft van de 20ste
eeuw die functionele verklaringen identificeerde met teleologische verklaringen.
B: Voigt is een 19de-eeuwse taalkundige die o.a. een ontwikkeling beschreef
waarbij verwante termen uit het Romeinse recht elkaar in een reeks vervangen.
D: Catharina van Aragon had van taalkunde waarschijnlijk geen kaas gegeten,
maar was vooral bekend door haar huwelijk met Hendrik VIII (die weer van
haar wou scheiden en zo in conflict kwam met de paus, wat uiteindelijk leidde
tot het ontstaan van de Anglicaanse kerk, maar, voor zover we dat kunnen
nagaan, niet tot klankverschuivingen of ander taalkundig onheil).
3) B
Het isomorfiebeginsel houdt in dat talen streven naar een éé-opéénverhouding tussen het formele en het inhoudelijke niveau; isomorfie in het
algemeen wordt gebruikt in de betekenis van ‘structurele gelijkheid, gelijkheid
in structurele opbouw’.
A: Het isomorfiebeginsel is het principe van Humboldt en niet een voorbeeld
ervan.
C: Het isomorfiebeginsel zou dienen om communicatieve verwarring te voorkomen; het is dus functioneel of m.A.w. een verklarend principe van het teleologische type
D: Antwoord B is correct, maar A niet.
4) B
De toepassing van het ‘onzichtbare hand’-model (dat zelf wel niet van taalkundige oorsprong is) op de taalkunde is te danken aan R. Keller.
A: Sperber maakte o.a. een studie over het jargon van frontsoldaten uit de
Eerste Wereldoorlog.
C: Schleicher is een 19de-eeuwse taalkundige die de stamboomtheorie ontwikkelde.
D: Roques publiceerde samen met Gilliéron o.a. over homonymievrees.
5) C
Als de taal een natuurfenomeen is, dan is ze onderworpen aan de natuurwetten (zoals b.v. fenomenen uit de fysica) en moet ze dus op een formele manier bestudeerd kunnen worden zoals de andere natuurwetenschappen. Een
aanhanger van die opvatting is o.a. Schleicher. Als de taalkunde een cultuurfenomeen :is, dan moet ze zoals de andere cultuurwetenschappen (b.v. sociologie, economie) bestudeerd worden en is een functionele benadering meer
aangewezen. Een aanhanger van die opvatting is o.a. Von Humboldt.

268

 Antwoorden bij Opgaven

A: Schleicher is een formalist, en Humboldt een functionalist.
B: De functionele benadering past niet goed bij de gedachte dat de taal een
natuurfenomeen is, en de formalistische benadering niet goed bij de gedachte
dat ze een cultuurfenomeen is.
D: Schleicher is een aanhanger van de formalistische aanpak, en Humboldt
van de functionele aanpak.

Hoofdstuk 20: Expressiviteitsfactoren
1) A
Orthodentist zal vooral gebruikt worden in medisch en in officiëel taalgebruik,
tandheelkundige vooral in alledaagse gesproken taal. Het gaat dan ook om
een verschil in stijl: de nood aan twee verschillende woorden heeft dan ook te
maken met stilistische expressiviteit. Een mobilofoon is een telefoon die men
in de auto kan gebruiken en het is voor veel taalgebruikers nuttig een dergelijk
toestel te kunnen onderscheiden van de gewone telefoon in huis of van nog
andere types van telefoon. Het woord voldoet dan ook aan de nood om een
nieuw concept te benoemen, het gaat m.a.w. om denotationele expressiviteit.
Met de intieme hygiëne vermijdt men om expliciet de geslachtsorganen te
noemen, wat men liever niet doet omwille van een zeker gevoel van gêne dat
maatschappelijk bestaat rond alles wat met sexualiteit te maken heeft. Men
heeft dus behoefte aan deze omschrijving o.w.v. de negatieve gevoelswaarde
of connotatie van het alternatief: het gaat dus om connotationele expressiviteit.
B: Zie de uitleg bij A.
C: Zie de uitleg bij A.
D: Zie de uitleg bij A.
2) B
'Een glaasje op hebben' is een verzachtende uitdrukking voor 'zat zijn' en dus
een eufemisme. Tegelijkertijd is het ook metonymisch taalgebruik omdat wat
men 'op heeft' eigenlijk niet het glaasje (het recipiënt) is, maar de alcoholische inhoud ervan. Met 'niet zonder vrees' drukt men het zeer negatieve 'heel
erg bang' wat minder negatief uit, men minimaliseert m.a.w. het bang zijn en
dat is een litotes. 'Dief' is een negatieve benaming die hier in de plaats treedt
van het neutrale 'scheidsrechter' en derhalve een dysfemisme. Bijna elk jaar is
er wel 'een match van de eeuw' te beleven. Het is dan ook een overdreven
uitdrukking (zonder tekenomkering) of hyperbool.
A: Zie de uitleg bij B.
C: Zie de uitleg bij B.
D: Zie de uitleg bij B.
3) A

269

 Antwoorden bij Opgaven

Dit moet uiteraard denotationele expressiviteit zijn: de behoefte om iets
nieuws te benoemen. Het gaat hier niet om de gevoelswaarde of connotaties
van een woord.
B: Deze uitspraak klopt, maar we zoeken een onjuiste uitspraak.
C: Deze uitspraak klopt, maar we zoeken een onjuiste uitspraak.
D: Deze uitspraak klopt, maar we zoeken een onjuiste uitspraak.
4) D
De behoefte om zich als sociale groep te manifesteren kan zich uiten in een
eigen stijl van taalgebruik, dus in stilistische expressiviteit.
A: De woorden eufemisme en dysfemisme zijn elkaars tegengestelde en vormen dus een antoniemenpaar. Door het gebruiken van eufemismen of dysfemismen creëren we echter geen antoniemenparen. Als we voor een bepaald
woord een eufemisme gebruiken, dan is dat eufemisme uiteraard geen tegengestelde, maar in wezen eigenlijk hetzelfde als het oorspronkelijke woord en
vormt het eufemisme met het oorspronkelijke woord dan ook geen antoniemenpaar. Hetzelfde geldt voor een dysfemisme.
B: Wijzigingen in de realiteit of in onze kennis ervan geven vaak aanleiding tot
wijzigingen in het woordgebruik, tot denotationele expressiviteit. Het gaat hier
echter niet om een causale relatie: het woordgebruik kan ook ongewijzigd
blijven ondanks dergelijke wijzigingen in de realiteit.
C: Dat inzicht bestond al vroeger in de historische taalkunde. Expressieve
factoren werden bijvoorbeeld al door de Neogrammatici (19de eeuw) vermeld
als factoren die voor uitzonderingen op klankwettige ontwikkelingen kunnen
zorgen.
5) B
Propria zijn eigennamen.
A: Cockney is de benaming voor het in de volksbuurten van London gesproken dialect.
C: Argot is in eerste instantie de Franse benaming voor ‘dieventaal’, het eigen
taaltje van de sociale groepen aan de rand van de legaliteit. De term wordt
ook in het Nederlands gebruikt.
D: Bargoens is de gebruikelijke Nederlandse benaming voor ‘dieventaal’, het
eigen taaltje van de sociale groepen aan de rand van de legaliteit.
6) A
Om van father tot daddy te komen krijgen we achtereenvolgens:
- sluiting of occlusie van de fricatieven (schuurklanken, dus met de articulatoren zeer dicht tegen elkaar, maar niet volledig op elkaar) f en th tot de occlusieven (plofklanken, dus met de articulatoren volledig op elkaar) p en d (die op
dezelfde articulatieplaats als de oorspronkelijke fricatieven worden uitgesproken). Dat levert padder op.
-de dentale d assimileert de eraan voorafgaande (vandaar regressieve assimilatie: een volgende klank beïnvloedt een voorafgaande) bilabiale p tot d. Dat
levert dadder op.
-Dadder wordt vervolgens verkort tot dad.

270

 Antwoorden bij Opgaven

-Toevoeging van het diminutiefsuffix (suffix om een verkleinwoord te vormen) y aan dad levert tenslotte daddy op.
B: Zie de uitleg bij A.
C: Zie de uitleg bij A.
D: Zie de uitleg bij A.

Hoofdstuk 21: Efficiëntiefactoren 1
1) C
De prototypetheorie werd in de taalkunde geïntroduceerd door Eleanor Rosch.
A: In theoretisch opzicht komt de prototypetheorie van Eleanor Rosch overeen
met de familiegelijkenistheorie van Ludwig Wittgenstein in zoverre dat beide
theorieën uitgaan van een analogische opvatting van categorisatie in plaats
van uit te gaan van de klassieke logische categorisatieopvatting. Toch zijn er
ook theoretische verschillen: Rosch legt de nadruk op het bestaan van een
centrale, 'prototypische' kern in het geheel van overlappende toepassingsgebieden van een categorie, een inzicht dat bij Wittgenstein ontbreekt.
B: Kronasser is een lexicaal semanticus uit de 20ste eeuw die al lang voor er
sprake was van een prototypetheorie erop wees dat de polyseme aard van de
categorieën van de natuurlijke taal kan verklaard worden in samenhang met
de beperktheden van de taalmiddelen en het talige geheugen
D: C is weliswaar correct, maar B klopt niet.
2) B
De prototypetheorie sluit aan bij een analogische opvatting van categorisatie
omdat (anders dan in de zog. ‘klassieke’ opvatting) niet volstrekte identiteit,
maar een voldoende hoge mate van gelijkenis lidmaatschap in een categorie
kan bepalen.
A: De klassieke opvatting is net tegengesteld aan de prototypische. Zie de
uitleg bij B.
C: B klopt, maar A niet.
D: A klopt niet, maar B wel.
3) C
Prototypiciteit is zowel te bekijken vanuit het standpunt van de leden van de
categorie, als vanuit het standpunt van de kenmerken die men kan gebruiken
om de categorie te definiëren. Op het niveau van de beschrijvende kenmerken
zijn die kenmerken prototypisch die het centrale gebied van het semasiologische toepassingsterrein van een woord beschrijven (antwoord A). De prototypische leden van de categorie zijn de meest typische leden, die zich in dat
dat centrale toepassingsgebied bevinden (antwoord B).
A: Deze uitspraak klopt, maar dat geldt ook voor B.
B: Deze uitspraak klopt, maar dat geldt ook voor A.
D: A en B zijn juist beide wel correct.

271

 Antwoorden bij Opgaven

4) B
Daarvoor gebruikt men geen sociolinguïstische, maar
technieken.

psycholinguïstische

A: Deze uitspraak klopt, maar we zoeken een onjuiste uitspraak. Prototypiciteit
is zowel te bekijken vanuit het standpunt van de leden van de categorie, als
vanuit het standpunt van de kenmerken die men kan gebruiken om de categorie te definiëren. Op het niveau van de beschrijvende kenmerken zijn die
kenmerken prototypisch die het centrale gebied van het semasiologische toepassingsterrein van een woord beschrijven. De prototypische leden van de
categorie zijn de meest typische leden, die zich in dat dat centrale toepassingsgebied bevinden.
C: Wetenschappelijke categorieën zijn veel vaker onderworpen aan een bewuste poging tot scherpe afbakening en rigide definiëring; de natuurlijke prototypische flexibiliteit van concepten wordt dan tot op zekere hoogte beperkt
door een expliciete tendens tot een welomlijnd woordgebruik.
D: Prototypiciteit als een semasiologische organisatievorm lijkt het gevolg te
zijn van de perspectivische aard van het denken: lichtjes afwijkende gevallen
worden geïnterpreteerd in het licht van de centrale gevallen van de categorie.
5) D
Een categoriaal systeem op prototypische basis staat toe dat elementen die
analoog zijn met elkaar tot dezelfde categorie gerekend worden ook als ze
niet allemaal één of meer kenmerken gemeenschappelijk hebben. Op die manier kunnen veel meer elementen tot één categorie behoren, waar men anders telkens nieuwe categorieën voor zou moeten maken. Zo wordt dus het
aantal categorieën beperkt.
A: Zie de uitleg bij D.
B: In theoretisch opzicht komt de prototypetheorie van Eleanor Rosch overeen
met de familiegelijkenistheorie van Ludwig Wittgenstein in zoverre dat beide
theorieën uitgaan van een analogische opvatting van categorisatie in plaats
van uit te gaan van de klassieke logische categorisatieopvatting. Toch zijn er
ook theoretische verschillen: Rosch legt de nadruk op het bestaan van een
centrale, 'prototypische' kern in het geheel van overlappende toepassingsgebieden van een categorie, een inzicht dat bij Wittgenstein ontbreekt.
C: Er zijn waarschijnlijk nog andere factoren die een rol spelen: b.v. de frequentie.

Hoofdstuk 22: Efficiëntiefactoren 2
1) B
Synonymie doorbreekt het isomorfiebeginsel (de één-op-één-verhouding tussen vorm en inhoud) en kan dus eerder gelden als een verstoring van het efficiëntiestreven in de natuurlijke taal (vandaar dat er waarschijnlijk zo weinig
gevallen van zuivere synonymie kunnen worden gevonden in de natuurlijke
taal).

272

 Antwoorden bij Opgaven

A: Transparantie maakt het de compositionele interpretatie van gelede woorden efficiënter.
C: Isomorfie maakt het terugvinden van betekenissen op basis van woordvormen efficiënter, want het vermindert in principe de ambiguïteit van de taalvormen.
D: Iconiciteit is efficiënt in interpretatief opzicht, omdat een iconische taalvorm
een beter houvast geeft voor de interpretatie.
2) D
Isomorfie, een één-op-één-verhouding tussen vorm en inhoud van de taaltekens en iconiciteit, een soort uitbeeldende waarde van de taalvorm voor zijn
inhoud maken het vooral voor de hoorder gemakkelijker: ze zijn dus vooral
receptief efficiënt te noemen. Lenition processes, verzwakkingsprocessen
maken dat de spreker minder nauwkeurig zijn uitspraak hoeft te verzorgen en
prototypiciteit zorgt ervoor dat de spreker minder categorieën in het talige geheugen hoeft op te slaan. Zij zijn dus vooral efficiënt bekeken vanuit het
standpunt van de spreker, dus vanuit productief standpunt.
A: Dit antwoord klopt niet, o.a. omdat synonymie niet efficiënt kan worden
genoemd volgens de voorgestelde principes.
B: Dit antwoord klopt niet, o.a. omdat isomorfie en iconiciteit vooral voor de
hoorder (dus receptief) efficiënt zijn; zie ook de uitleg bij D.
C: Dit antwoord klopt niet, o.a. lenition processes vooral voor de spreker (dus
productief) efficiënt zijn; zie ook de uitleg bij D.
3) B
De Natuurlijke Fonologie werd ontwikkeld door Stampe en Donegan.
A: Martinet heeft weliswaar functionele verklaringsprincipes in de historische
taalkunde gebruikt, maar met de Natuurlijke Morfologie heeft hij niets te maken (Stampe wel).
C: Martinet heeft weliswaar functionele verklaringsprincipes in de historische
taalkunde gebruikt, maar met de Natuurlijke Morfologie heeft hij niets te maken (Donegan wel).
D: Martinet en Gilliéron hebben weliswaar functionele verklaringsprincipes in
de historische taalkunde gebruikt, maar met de Natuurlijke Morfologie hebben
zij niets te maken.
4) B
Lenition processes of processen van verzwakking krijgt men als de uitspraak
van klankelementen minder geprononceerd wordt, minder verschillend van de
klankomgeving. Dat is o.a. het geval bij assimilatie (twee klanken die oorspronkelijk van elkaar verschilden worden nu geheel of gedeeltelijk gelijk aan
elkaar), bij monoftongering (een klank die oorspronkelijk bestaat uit een begin
dat geleidelijk overgaat in een ander einde, wordt een klank die bij het einde
nog altijd hetzelfde klinkt als bij het begin) en bij apocope (een klank die er
oorspronkelijk wel was - aan het woordeinde in dit geval - verdwijnt gewoon).
Bij fortition processes of versterkingsprocessen hebben we precies het omgekeerde: de uitspraak van klankelementen wordt meer geprononceerd, opvallender gemaakt t.o.v. de klankomgeving. Dat hebben we dan ook bij dissimila-

273

 Antwoorden bij Opgaven

tie (twee klanken die oorspronkelijk gelijk waren worden in één of meer opzichten van elkaar onderscheiden), diftongering (een oorspronkelijk volgehouden eenvormige klank verandert in een tweeklank met een verschillend begin
en einde) en epenthese (een klank die er oorspronkelijk niet was, wordt nu
toegevoegd -binnen in het woord in dit geval).
A: Monoftongering, deletie en assimilatie zijn net voorbeelden van verzwakking (lenition) i.p.v. versterking.
C: Assimilatie, monoftongering en apocope assimilatie zijn net voorbeelden
van verzwakking (lenition) i.p.v. versterking.
D: Syncope is net een voorbeeld van verzwakking (lenition) i.p.v. versterking.
5) C
Beide types van structuurprocessen worden door Martinet verantwoord op
grond van efficiëntie-overwegingen t.a.v. de fonologische ruimte: enerzijds de
optimale invulling van de beschikbare fonologische ruimte, anderzijds het
vermijden van fonologische samenval die hinderlijke homonymie tot gevolg
zou kunnen hebben.
A: Chaînes de propulsion heten in het Engels push chains en niet drag chains
(dat zijn chaînes de traction).
B: Deze termen komen van Martinet en niet van Gilliéron
D: De Germaanse klankverschuiving kan worden voorgesteld als een chaîne
de propulsion (push chain) of als een chaîne de traction (drag chain). Wat ze
in werkelijkheid geweest is, valt niet uit te maken omdat we geen informatie
hebben over de onderlinge chronologie van de onderdelen van de verschuiving.
6) C
'Thérapeutique verbale' is een term van Gilliéron en niet van Martinet.
A: Deze uitspraak klopt, maar we zoeken een uitspraak die niet correct is.
(Systematische exploitatie van fonetische distincties verhoogt de receptieve
efficiëntie omdat de hoorder dan in zekere zin ‘getraind’ is om op telkens dezelfde onderscheidingen te letten.)
B: Deze uitspraak klopt, maar we zoeken een uitspraak die niet correct is.
(Het gemotiveerde karakter van de bedoelde ontwikkelingen hangt net samen
met hun metaforische of metonymische karakter: het zijn dan immers geen
toevallige nieuwe ontwikkelingen, maar ontwikkelingen die op een systematische manier aansluitenbij wat er al is.)
D: Deze uitspraak klopt, maar we zoeken een uitspraak die niet correct is.
(Ontwikkelingen die gebaseerd zijn op één bepaald functioneel principe kunnen strijdig zijn met een ander functioneel principe. De globale efficiëntie stijgt
dan niet.)

274

 VOORBEELDEN VAN EXAMENVRAGEN
Deze oefeningen bestaan uit oudere examenvragen, die in de periode 19952005 gebruikt werden. De sleutel bij de antwoorden is achteraan te vinden.

1
In welk van de onderstaande gevallen is er bij de gecursiveerde woorden
geen sprake van een "afhankelijke denotationele wijziging" ?
A Wie veel in open lucht werkt krijgt een verweerde huid
B Zijn ontslag werd in alle kranten met grote koppen bekend gemaakt
C Wie zijn kind laat dopen maakt het tot lid van de kerk
D Geld wit maken is een strafbare daad

2
Beschouw de volgende voorbeelden van taalontwikkelingen:
1)
Grieks amphiphoreus > amphoreus
2)
Spaans parabola > palabra
3)
Engels Anglaland > England
4)
Tagalog tubus > Ilokano subut
Welke van deze voorbeelden vertegenwoordigen hetzelfde taalveranderingsmechanisme ?
A De voorbeelden 1) en 3) zijn identiek, en anderzijds zijn ook 2) en 4) identiek
B De voorbeelden 1), 2) en 3) zijn identiek, maar 4) staat apart
C De voorbeelden 1) en 2) zijn identiek, maar 3) en 4) vertegenwoordigen
ieder afzonderlijk een apart verschijnsel
D De vier voorbeelden representeren ieder een ander verschijnsel

3
Het Engelse woord an apron ontstaat uit het Middelengelse a napron.
Hoe noemen we deze ontwikkeling vanuit een morfologisch perspectief, en
hoe vanuit een fonologisch perspectief ?
A grensreïnterpretatie - prothesis
B metathesis - procope
C retrograde vorming - prothesis
D metanalyse - aphaeresis

4
Welke uitspraak is correct ?
A De betekenis van een uiting wordt uitsluitend bepaald door de segmentele
elementen, zonder tussenkomst van prosodische elementen.

275

 Voorbeelden van Examenvragen

B Het Nederlandse schriftsysteem realiseert een isomorfe relatie tussen foon
en grafeem.
C Bij pulmonale luchtstromen moeten we een ingressieve en een egressieve
richting onderscheiden
D Het woordaccent heeft een distinctieve functie in het Nederlandse fonologische systeem

5
Als je rekening houdt met bestaan van de variant bevrozen, dan is de r in bevroren te karakteriseren als
A het resultaat van de wet van Verner
B het resultaat van de wet van Verner en rotacisme
C het resultaat van de wet van Verner, rotacisme, en analogische nivellering
(in die volgorde)
D het resultaat van de wet van Verner, analogische nivellering en rotacisme
(in die volgorde)

6
Beschouw de volgende ontwikkelingen:
1)
het gebruik van bic (oorspronkelijk een merknaam) als gewoon
woord in informeel Belgisch Nederlands
2)
het ontstaan, in het Engels, van irregardless of naast regardless of
en irrespective (in de betekenis "ongeacht")
3)
het ontstaan, in het Nederlands, van leenoverdracht en leenvertaling
naar het model van de Duitse woorden Lehnübersetzung en
Lehnübertragung.
Welke termen zijn hierop respectievelijk van toepassing ?
A proprialisering van appellativa - synoniemenvorming - leenoverdracht
B appellativering van propria - contaminatie - leenvertaling
C metonymische specialisatie - synoniemenvermijding - leenovertaling
D generaliserende metonymie - homonymisering - leenoverdracht

7
In het Oudhoogduits heeft het werkwoord "bieden" de volgende hoofddtijden:
b#ot, butun, (gi)botan. In het huidige Duits is dat bot - boten -geboten. Wat is
hier morfologisch gebeurd ?
A paradigmatische nivellering
B analogische extensie
C niet-proportionele Ausgleich
D analogische grensreïnterpretatie

8
Onderstaande tabel is een weergave van verschillende types broeken en hun
uitdrukking in het Britse en het Amerikaanse Engels.

276

 Voorbeelden van Examenvragen

concept / referent
formeel
kledingstuk dat
beide benen bedekt
(algemeen)
ondergoed
voor mannen
broeken gemaakt van
sterke blauwe stof

Brits Engels
informeel

Amerikaans
Engels

trousers

pants

pants / trousers

underpants

pants

underpants

jeans / blue jeans

jeans / blue jeans

Welke van volgende uitspraken over het betekenisveld van de "broeken" in
het Engels is fout op basis van bovenstaande tabel ?
A Het stilistische onderscheid in het Britse Engels tussen de termen om broeken in het algemeen aan te duiden wordt in het Amerikaanse Engels
geneutraliseerd.
B De term pants is de enige term die semasiologische variatie vertoont binnen
het Britse Engels.
C Het semasiologische onderscheid tussen jeans en blue jeans correleert met
geografische factoren.
D Het onderscheid tussen jeans, blue jeans, pants en trousers is zowel in het
Britse als in het Amerikaanse Engels een voorbeeld van onomasiologische variatie.

9
Welke is de beste indeling van volgende Indo-Europese talen: Bulgaars Pools - Romani - Sloveens - Tsjechisch ?
A [ [Romani - Bulgaars] - [Sloveens - Tsjechisch - Pools] ]
B [Romani - [Pools - Tsjechisch] - [Bulgaars - Sloveens] ]
C [Romani] [ [Pools - Tsjechisch] - [Bulgaars - Sloveens] ]
D [ Romani - Bulgaars] [ [Tsjechisch - Pools] [Sloveens] ]

10
De Latijnse dichter Catullus (1ste eeuw voor Christus) bespot in een van zijn
satiren een man die in een formele context *hinsidias in plaats van het normatieve insidias zegt. Het informele volkslatijn werd o.a. gekenmerkt door de
procope van de [h] in woorden als hora. Hoe heet het talige fenomeen waar
Catullus om lacht ?
A contaminatie
B ontlening uit een ander taalregister
C upward social mobility
D hypercorrectie

11
Als een conditionerende omgeving als gevolg van onafhankelijke ontwikkelingen uit de taal verdwijnt, dan

277

 Voorbeelden van Examenvragen

A treedt fonologische merger op
B worden oorspronkelijke allofonen fonemen
C treedt fonologische splitsing op
D gaat één oorspronkelijk foneem allofonen vertonen

12
Welke van de onderstaande uitspraken klopt niet ?
A Metaforische betekenisontwikkelingen zijn gebaseerd op niet-letterlijke contiguïteitsrelaties
B Generalisatie treedt op wanneer een woord een nieuwe betekenis krijgt die
zich op een hoger taxonomisch bevindt dan de oude
C De onderscheidingen 'generalisatie versus specialisatie' en 'metafoor versus metonymie' zijn categorieën die elkaar niet uitsluiten
D Metonymische betekenisontwikkelingen kunnen o.a. te maken hebben met
ruimtelijke deel/geheel-relaties

13
Met welke autochtone taal werd conquistador Cortéz bij de Azteken in Mexico
geconfronteerd ?
A Quechua
B Ojibwa
C Algonkin
D Nahuatl

14
De Keltische vorm Dano“bhios wordt in het Oudgermaans ontleend als Dona“wi (wat dan later Donau wordt). Bepaal nu de onderlinge chronologische
verhouding van
1)
2)
3)

de genoemde ontlening
de ontwikkeling van de Indo-Europese consonanten naar de Oergermaanse consonanten
de ontwikkeling van de Indo-Europese vocalen naar de Oergermaanse vocalen

op grond van wat we in de cursus geleerd hebben over de relatieve chronologie van klankwetten en ontleningen (denk aan het altaar/outer-voorbeeld.)
Betrek enkel het eerste en het tweede element van het woord (dus de dentaal
en de eerste klinker) in je antwoord. I.v.m. de ontwikkelingen van het vocalisme hoef je alleen maar het volgende te weten: een Indo-Europese a wordt in
het Oergermaans altijd een o.
De volgorde is:
A eerst 1) dan 2) en dan 3)
B eerst 2) dan 1) en dan 3)
C eerst 1) en dan tegelijkertijd 2) en 3)
D eerst 3) dan 1) en dan 2)

278

 Voorbeelden van Examenvragen

15
In het stadsdialect van Den Haag wordt de [EI] gerealiseerd als [E.], bijv. in
Rijswijkse plein. Hoe kunnen we dit proces het beste karakteriseren ?
A als assimilatie en nasalering
B als assimilatie en velarisatie
C als nasalering en monoftongering
D als de overgang naar een lange, gespreide, half-open voorvocaal

16
In welke linguïstische disciplines worden de volgende problemen bestudeerd:
1)
het opstellen van een Franse grammatica voor Nederlandstaligen
2)
spraakgebreken (afasieën)
3)
analyse van de syntaxis (in de betekenis van combinatoriek van
woordvormen) als autonome component van de grammatica
4)
verbale communicatievormen bij primaten
A 1) taaldidactiek, 2) neurolinguïstiek, 3) functionalistische taalkunde en 4)
externe benadering van de taal
B 1) lexicografie, 2) psycholinguïstiek, 3) interne benadering van de taal en 4)
theoretische taalkunde
C 1) toegepaste taalkunde, 2) externe benadering van de taal, 3)interne benadering van de taal en 4) diachrone linguïstiek
D 1) contrastieve taalkunde, 2) neurolinguïstiek, 3) formalistische taalkunde
en 4) biologische taalkunde

17
Welk kenmerk heeft een distinctieve functie in deze consonantenparen?
(i)
[F] - [X]
(ii)
[r] - [{]
(iii)
[p] - [pH]
(iv)
[b] - [m]
A [i] articulatiewijze [ii] articulatieplaats [iii] aspiratie [iv] stemkarakter
B [i] stemkarakter [ii] articulatieplaats [iii] aspiratie [iv] articulatiewijze
C [i] stemkarakter [ii] articulatiewijze [iii] bron luchtstroom [iv] articulatiewijze
D [i] articulatiewijze [ii] articulatiewijze [iii] bron luchtstroom [iv] stemkarakter

18
Van druppel, egel, hommel, korrel, krekel en vezel kunnen we in modern Nederlands verkleinwoorden afleiden. De creatie van deze formaties is mogelijk
als gevolg van:
A morfologische reïnterpretatie
B productiviteitsverandering

279

 Voorbeelden van Examenvragen

C morfologische reïnterpretatie en productiviteitsverandering
D analogische extensie

19
In de 18e eeuw kende het Engels acht fricatieve consonanten:
stemloos

[f]

[T]

[s]

stemhebbend

[v]

[D]

[z]

[S]

[h]

In het 19e-eeuwse Engels resulteerde de palatalisering van de stemhebbende
alveolaire fricatief in een stemhebbende palataal. De glottale fricatief is uit het
klanksysteem van het Engels aan het verdwijnen. Deze evolutie is trouwens
reeds voltooid in verschillende Engelse dialecten, waaronder het Londense
Cockney dialect.
Hoe verklaar je deze evolutie?
A push chain
B bewerkstelligen van een symmetrisch fonologisch systeem
C ease of articulation
D B én C

20
In het Modern Engels is een tendens waarneembaar tot sjwa-syncope in
woorden die uitgaan op het suffix [´rI]. De volgende woorden kunnen potentieel door deze verandering aangetast worden.
1)
frequente woorden als every, factory en nursery
2)
minder frequente woorden als delivery
3)
zeldzame woorden als desultory en cursory
Welk evolutiemodel lijkt jou het meest waarschijnlijk?
A De woorden uit 3) kennen een voorkeur voor de sjwa-syncope; de woorden
uit 1) en 2) kennen een gelijkmatige alternatie tussen de syncope en
het behoud van de sjwa of vertonen geen fonetische variatie.
B De woorden uit 1) kennen een voorkeur voor de sjwa-syncope; de woorden
uit 2) kennen een gelijkmatige alternatie tussen de syncope en het
behoud van de sjwa; de woorden uit 3) vertonen een duidelijke voorkeur voor het behoud van de sjwa.
C De woorden uit 3) kennen een voorkeur voor de sjwa-syncope; de woorden
uit 2) kennen een gelijkmatige alternatie tussen de syncope en het
behoud van de sjwa; de woorden uit 1) hebben een duidelijke voorkeur voor het behoud van de sjwa.
D Een gelijkmatige distributie van de klankverandering in de drie reeksen (1),
2) en 3)).

21
Tot welke grotere taalgroepen behoren respectievelijk het Ewe, het Ivriet, het
Khoisan, en het Somalisch?
A Niger-Congo, Afro-Aziatisch, Niger-Congo, Afro-Aziatisch
B Niger-Congo, Afro-Aziatisch, Nilo-Saharaans, Afro-Aziatisch

280

 Voorbeelden van Examenvragen

C Nilo-Saharaans, Afro-Aziatisch, Afro-Aziatisch, Nilo-Saharaans
D Noch A, noch B, noch C

22
In de fonologische geschiedenis van het Engels komen o.m. de volgende ontwikkelingen voor:
1)
overgang van /u./ tot /au/ en van /i./ tot /ai/
2)
overgang van /u/ over /y/ tot /i/ voor i of j
3)
overgang van /i/ tot /i./ en /u/ tot /u./ voor dubbele consonant.
Deze klankwetten spelen een rol bij de ontwikkeling van *fu#l /fu.l/ tot foul /faul/,
van *ful-iþ tot filth /filT/, en van *ful-jan tot (de)file /fail/.
Welk type klankverandering illustreren deze ontwikkelingen (in volgorde), en
welke veranderingen zijn geconditioneerd?
A splitsing - metanalyse - rekking
noch 1) noch 2) noch 3) zijn geconditioneerd
B monoftongering - spontane palatalisatie - verlenging
1) en 2) zijn geconditioneerd
C diftongering - spontane palatalisatie - verlenging
1) en 3) zijn geconditioneerd
D diftongering - umlaut - rekking
2) en 3) zijn geconditioneerd
Welke van de drie daarnet genoemde klankwetten werkt het eerst, en welke
het laatst?
A 1) eerst, 3) laatst
B 2) eerst, 1) laatst
C 2) eerst, 3) laatst
D We kunnen het op grond van de beschikbare gegevens niet weten

23
Het Hawaïaans kent de volgende ontwikkelingen:
*taNi

→

kani

*kaso

→

/aho

*takele

→

ka/ele

*akA

→

a/a

*pito

→

piko

Door welke van de volgende reeksen klankveranderingen worden deze voorbeelden niet adequaat beschreven ? (Ga ervan uit dat de volgorde waarin de
regels vermeld zijn, hun onderlinge chronologie weergeeft.)
A

t→k
k→/
N→n
s→h

281

 Voorbeelden van Examenvragen

B

k→/
N→n

C

s→h
t→k
s→h
N→n
k→/

D

t→k
k→/
s→h
t→k
N→n

24
Het hedendaagse Engels heeft twee termen om het algemene concept
"herfst" uit te drukken: het Germaanse harvest (vergelijk met het Nederlandse
herfst en het Duitse Herbst) en het Romaanse autumn (vergelijk met het
Franse automne, het Italiaanse autunno en het Spaanse otoño). De Romaanse term is de algemene benaming van het seizoen; de Germaanse term heeft
betrekking op het werk op het land, en heeft vandaaruit de algemene betekenis “oogst” gekregen. Hoe zou je deze variatie verklaren, rekening houdend
met de specifieke historische factoren in de ontwikkeling van het Engels (de
Normandische verovering van 1066)?
A taalovername vanuit een superstraattaal
B taaloverdracht vanuit een superstraattaal
C taalovername vanuit een substraattaal
D taaloverdracht vanuit een substraattaal

25
Welke van de onderstaande ontwikkelingen komt niet overeen met de Hoogduitse klankverschuiving?
A Westgermaanse stemloze occlusieven worden intervocalisch stemhebbende fricatieven
B In auslaut worden Westgermaanse stemloze occlusieven stemloze fricatieven
C Na fricatieven veranderen Westgermaanse stemloze occlusieven niet
D Westgermaanse stemloze occlusieven worden stemloze affricaten in anlaut

26
Welk verschijnsel is in strijd met het Humboldtiaanse Principe?
A polysemie voorzover zij niet prototypisch gestructureerd is
B homonymievrees
C een semantische structuur gebaseerd op familiegelijkenis
D functionele differentiatie van synoniemen

282

 Voorbeelden van Examenvragen

Andere versie:
Welk verschijnsel is in strijd met het zog. Humboldtiaanse Principe?
A polysemie voorzover zij niet prototypisch gestructureerd is
B polysemie, ook als zij prototypisch gestructureerd is
C een semantische structuur gebaseerd op familiegelijkenis
D functionele differentiatie van synoniemen

27
Met welk van de gebieden op het kaartje van Kloeke kan het begrip "lexicale
diffusie" worden geadstrueerd?
A het huus/muus-gebied
B het huus/moes-gebied
C het hoes/moes-gebied
D het huis/muis-gebied

28
In het Black American English, het Engels gesproken door Afro-Amerikanen,
is er een variatie voor de uitdrukking van de 3e persoon enkelvoud van de
presens van to be (“zijn”): is vs. ∅, waarbij de laatste variant (de nulrealisatie)
kenmerkend is voor het Black American English. Het onderzoek van het taalgebruik van een bende tieners uit Harlem, de Jets, bevestigt deze variatie.
lidmaatschap
Jets

centrale leden
secundaire leden
rondhangende, marginale leden

lames (niet-Jets)

53%
42%
24%
0%

realisatie van ∅ als uitdrukking van de 3e persoon enkelvoud van de presens
van to be
Welk van de volgende talige fenomenen wordt niet door bovenstaand onderzoek naar het Black American English geïllustreerd?
A stilistische expressiviteitsfactoren
B connotationele expressiviteitsfactoren
C groepsidentificerende waarde van een talige variant, zoals beschreven door
Labov
D sociale netwerkvorming met talige repercussies, zoals beschreven door
Milroy

29
De volgende talen worden alle op de Kaukasus gesproken:
1)
Azerbeidjaans
2)
Avaars
3)
Kartvelisch
4)
Abchazisch
5)
Tjerkessisch

283

 Voorbeelden van Examenvragen

6)

Armeens

Welke van de volgende verdelingen geeft het beste de genetische verhoudingen weer tussen deze talen, zoals die volgens de traditionele taalhistorische
opvattingen bestaan?
A [1] [ [2] [3] [4 5] ] [6]
B [1 2] [ [3] [4 5] ] [6]
C [1 6] [2 4] [ [3] [4 5] ]
D [6] [ [1 4 5] [2] [3] ]

30
Als we ervan uitgaan dat de bevindingen van Labov algemene patronen van
taalvariatie voorstellen, welke interpretatie van de grafiek ligt dan het meest
voor de hand?

A De variabelen (a) t.e.m. (f) identificeren sociale klassen in stijgende lijn, van
lwc tot umc. De variabelen "series-1" en "series-2" zijn de waarden
voor een stilistische variabele.
B De variabelen (a) t.e.m. (f) identificeren leefdtijdscategorieën, gaande van
16-25 tot 66-75. De variabelen "series-1" en "series-2" zijn de waarden voor een stilistische variabele.
C De variabelen (a) t.e.m. (f) identificeren sociale klassen in dalende lijn, van
umc tot lwc. De variabelen "series-1" en "series-2" zijn de waarden
voor een stilistische parameter.
D De variabelen (a) t.e.m. (f) identificeren leefdtijdscategorieën, gaande van
16-25 tot 66-75. De variabelen "series-1" en "series-2" incorporeren
het apparent time aspect van het onderzoek.

31
De woorden leenoverdracht en leenvertaling
A zijn alternatieve termen voor resp. Lehnübersetzung en Lehnübertragung en
zijn allebei een voorbeeld van het verschijnsel Lehnübertragung.
B zijn alternatieve termen voor resp. Lehnübertragung en Lehnübersetzung en

284

 Voorbeelden van Examenvragen

zijn allebei voorbeelden van zichzelf (d.w.z. van het verschijnsel dat ze benoemen).
C zijn alternatieve termen voor resp. Lehnübersetzung en Lehnübertragung en
zijn allebei een voorbeeld van zichzelf (d.w.z. van het verschijnsel dat ze benoemen).
D zijn alternatieve termen voor resp. Lehnübertragung en Lehnübersetzung en
zijn allebei voorbeelden van het verschijnsel Lehnübersetzung.

32
Het Franse woord maroufle betekent "kat". Door toedoen van de homofone
relatie tussen chat [Sa] "kat" en chas [Sa] "zetmeel" wordt maroufle soms met
de betekenis "zetmeel" gebruikt. Deze betekenisextensie is een voorbeeld van
A afhankelijke denotationele verandering door toedoen van fonetische associatie.
B afhankelijke denotationele verandering door toedoen van semantische associatie.
C denotationele verandering als gevolg van metaforiek en homonymie (in die
volgorde).
D denotationele verandering als gevolg van homonymie en metaforiek (in die
volgorde).

33
Welke uitspraak is correct?
A Metaforiek en iconiciteit worden gekenmerkt door identieke conceptuele
relaties.
B Metonymie en indexicaliteit worden gekenmerkt door identieke conceptuele
relaties.
C A én B.
D Noch A, noch B (en dus ook noch C).

34
Het Engels kent bij de overgang van Middel-Engels naar Nieuw-Engels de
volgende ontwikkelingen:
voorbeelden:

bed "bed"
red "rood"

head "hoofd"
dead "dood"
lead "lood"

bead "kraal"
lead "leiden"

oorspronkelijke uitspraak:

[E]

[E:]

[E:]

latere uitspraak:

[E]

[E]

[E:], vervolgens
[i.]

Welke termen zijn op deze ontwikkelingen van toepassing?
A lexicale diffusie en homonymievermijding
B morfologische conditionering en homonymievermijding
C morfologische conditionering en lexicale diffusie

285

 Voorbeelden van Examenvragen

D lexicale diffusie, morfologische conditionering, en homonymievermijding

35
Het schandaal waarbij de Amerikaanse president Nixon afluisterapparatuur in
het hoofdkwartier van zijn opponent, die in het Watergate-gebouw was ingetrokken, had laten installeren werd door de Amerikaanse media het Watergateschandaal genoemd. Enkele jaren later was er een schandaal rond de gijzeling van Amerikaans ambassadepersoneel in Iran. Dit schandaal werd Irangate genoemd. Toen president Clinton een buitenechtelijke relatie met Monica
Lewinsky had, spraken de media van Monicagate. Het schandaal rond het
White Water-vastgoedproject waarin president Clinton was betrokken, werd
White Watergate genoemd.
Volgens welk talig mechanisme worden deze schandalen aangeduid?
A reanalyse van een derivatie als samenstelling
B retrograde vorming
C semantische specialisatie van het woord gate "poort"
D contaminatie

36
Orden de volgende elementen volgens het functionele verklaringsmodel van
Ernest Nagel (en meer in het bijzonder volgens het onderscheid dat hij maakt
tussen verklaringen van het "Hendrik VIII"-type en verklaringen van het "longen"-type).
(i)
taal als natuurfenomeen
(ii)
taal als cultuurfenomeen
(iii)
prestige als factor van taalverandering
(iv)
proportionele analogie als mechanisme van taalverandering
A Hendrik VIII-type: (i) - (iv); longen-type: (ii) - (iii)
B Hendrik VIII-type: (ii) -(iv) ; longen-type: (i) - (iii)
C Hendrik VIII-type: (i) - (iii); longen-type: (ii) - (iv)
D Hendrik VIII-type: (ii) - (iii); longen-type: (i) - (iv)

37
Welke uitspraak is juist? De realisatie van de r in New York City:
A is afhankelijk van de formaliteit van de spreeksituatie, waarbij in de "reading
passage style" de r vaker wordt uitgesproken dan in de "word list style"
B is afhankelijk van de sociale klasse van de sprekers, waarbij de Upper Middle Class de r in verschillende spreeksituaties steeds het vaakst uitspreekt
C noch a, noch b
D zowel a, als b

38
Welke van de volgende onderzoekstechnieken is een oplossing voor de observer's paradox ?
(i) het laten invullen van vraagformulieren door informanten
(ii) het bestuderen van de taal in kranten, tijdschriften, enz.

286

 Voorbeelden van Examenvragen

(iii)het bestuderen van de transcripties van radioprogramma's
(iv)het gebruik maken van de eigen introspectieve grammaticaliteitsoordelen
(v) participerende observatie, zoals wanneer men een groep infiltreert als
‘vriend van een vriend’
A [i] én [ii] én [iii]
B [ii] én [iii] én [iv]
C [ii] én [iii] én [v]
D [iii] én [iv] én [v]

39
Tijdens de rakettencrisis van de jaren '80, toen de Belgische regering het controversiële besluit nam om strategische raketten op militaire basissen te stationeren, maakten zowel de voor- als tegenstanders van de raketten op creatieve wijze gebruik van de taal. De verdedigers van het besluit, waaronder de
Belgische regering, argumenteerden dat de raketten pasten in de ontradingspolitiek van de NAVO t.o.v. van het Warschaupact. Pacifistische opposanten
verkozen de term afschrikkingspolitiek.
Welke uitspraak is waar?
A Afschrikkingspolitiek en ontradingspolitiek zijn twee connotationele synoniemen met een verschil in denotationele waarde.
B Voor de pacifisten is term ontradingspolitiek een eufemisme, terwijl de voorstanders van de raketten de term afschrikkingspolitiek als een dysfemisme
beschouwen.
C Voor de pacifisten is de term ontradingspolitiek een dysfemisme, terwijl de
voorstanders van de raketten de term afschrikkingspolitiek als een eufemisme
beschouwen.
D A én B samen

40
Het Oudgrieks ondergaat een syncope van de intervocalische /s/. De [s] houdt
echter stand in de futurumvorm van de verba, indien dit element de enige
markering van het futurum is. Zodoende is de futurumvorm van het werkwoord
lúo "verliezen" lúso , terwijl meno "blijven" menéo als futurum heeft,
omdat de é de toekomstigheid in deze vorm identificeert.
Deze evolutie heeft twee potentiële verklaringen, die elk aanhangers binnen
de diachrone linguïstiek hebben:
(i)
De s-syncope wordt geblokkeerd in het geval van lúso , omdat de
presens- en futurumvormen dan formeel identiek zouden zijn.
(ii)
De s-syncope was oorspronkelijk algemeen, maar de /s/ werd nadien
opnieuw geïntroduceerd naar analogie met vormen als trépo
("draaien"), met trépso als futurum, waar de /s/ niet intervocalisch
is, en bijgevolg niet door de syncope is aangetast.
Welke van deze verklaringen is een teleologische verklaring?
A [i]
B [ii]

287

 Voorbeelden van Examenvragen

C [i] én [ii]
D noch [i] noch [ii]

41
Op Paama, een eiland van de Vanuatu-groep in de Stille Oceaan, verschillen
de plaatselijke dialecten in de mate waarin ze van oorspronkelijke bilabialen
labiovelaire elementen maken. De verschillende dialecten vertonen de volgende verdeling van vormen:
1
meatin
ame
meas
mail
mai

2
mweatin
ame
meas
mail
mai

3
mweatin
amwe
meas
mail
mai

4
mweatin
amwe
mweas
mail
mai

5
mweatin
amwe
mweas
mwail
mai

6
mweatin
amwe
mweas
mwail
mwai

Hierbij is zonder meer sprake van lexicale diffusie, maar welke dialecten in het
voorbeeld illustreren die lexicale diffusie op de methodologisch meest zuivere
wijze ? (Hou rekening met eventuele fonetische conditionerende factoren
m.b.t. de overgang van bilablialen tot labiovelairen.)
A de dialecten 2, 3, 4 en 5
B de dialecten 2, 3 en 5
C de dialecten 2 en 5
D het dialect 4

42
Classificeer de volgende semasiologische extensies:
(i)
(ii)
(iii)
(iv)
(v)
(vi)

Het paleis heeft het huwelijk van de kroonprins aangekondigd.
Die wipneus op de laatste rij moet zwijgen.
De laatste Brusselmans is op bevel van de rechter uit de rekken
gehaald
Die vrouw is werkelijk een serpent.
Na enkele dubieuze beslissingen werd de scheidsrechter door het
stadion uitgefloten.
Die reis kost 25.000 bfr. per kop.

A [ [(i) (vi)] [(ii) (v)] ] [(iii) (iv)]
B [ [(i) (ii) (iii)] [(v)] [(vi)] ] [(iv)]
C [ [(iii)] [(i) (v)] [(ii) (vi)] ] [(iv)]
D [ [(iii)] [(i) (v)] [(ii) (vi)] [(iv)] ]

43
Welke naam hoort niet thuis in het volgende rijtje:
Paul - Meringer - Delbrück - Brugmann ?
A
Paul
B
Meringer
C
Delbrück
D
Brugmann

288

 Voorbeelden van Examenvragen

44
Orden volgende evoluties in functie van het type klankverandering.
(i)
Oudgrieks penkwe > kwenkwe ("vijf")
(ii)
Latijn septem > Italiaans sette ("zeven")
(iii)
Oudengels brid > Modern engels bird ("vogel")
(iv)
Frans camerier > Nederlands kamenier
(v)
Duits Krust > Nederlands korst
(vi)
Latijn murmurare > Nederlands murmelen
A [(i) (ii)] [(iii) (iv)] [(v) (vi)]
B [(i) (ii)] [(iii) (iv) (v) (vi)]
C [(i) (ii)] [(iv) (vi)] [(iii) (v)]
D [(i)] [(ii)] [(iii) (v)] [(iv)] [(vi)]

45
In de cursus hebben we gewezen op de relatie tussen de chronologische orde
van meervoudige ontleningen en de klankwettige ontwikkelingen van een ontlenende taal. Bepaal dan nu de chronologische orde van de volgende Duitse
woorden (d.w.z., bepaal welk woord het oudste is, enz.):
- Pforte "poort, deur, ingang"
- Port "haven"
- Furt "voorde, doorwaadbare plaats".
(Je kunt deze vraag oplossen door uitsluitend naar de eerste klank van de
woorden te kijken. Hou daarbij rekening met de eerste en de tweede Germaanse klankverschuiving, en met de mogelijkheid van ontleningen van Lat.
porta/portus of Frans port/porte.)
Het oudste woord is:
A Pforte
B Port
C Furt
D zowel B als C
Het jongste woord uit de reeks van de vorige vraag is:
A Pforte
B Port
C Furt
D zowel A als B

46
Het Proto-Attisch-Ionisch heeft het volgende klinkersysteem:
i#, i
e#, e
E#

u#, u
o#, o
ç#
a, a##

289

 Voorbeelden van Examenvragen

In het Vroeg-Attisch-Ionisch is dat geworden:
i#, i y#, y
e#, e
E#

o#, o
ç#
a, a##

(Het Proto-Attisch-Ionisch *mu#s wordt bijvoorbeeld Vroeg-Attisch-Ionisch my#s).
In Later-Attisch-Ionisch is de structuur alweer anders. (Vroeg-Attisch-Ionisch
dido#s is dan bijvoorbeeld Later-Attisch-Ionisch didu#s geworden.)
i#, i y#, y u#
e#, e
o
E#
ç#
a, a##
Welke termen zijn van toepassing op de veranderingen waaraan dit klinkersysteem onderworpen is ?
A
B
C
D

geconditioneerde palatalisatie, rekking, drag chain
spontane palatalisatie, push chain
geconditioneerde palatalisatie, verkorting, push chain
spontane palatalisatie, drag chain

47
Bij de overgang van het Proto-Papoea naar het Banoni treden twee ontwikkelingen op:
1°
een dentale stemloze occlusief voor een gesloten klinker wordt een
dentale stemloze affricaat
2°
een auslautende consonant krijgt een paragogische vocaal, identiek
aan de voorafgaande vocaal.
Deze regels spelen een rol bij de volgende ontwikkelingen:
*koti
>
kotsi
*tinA > tsina
*puti
>
putsi
*matA > mata
*kulit
>
kuritsi
Wat is nu de volgorde van de twee regels ?
A
eerst 1° en dan 2°
B
eerst 2° en dan 1°
C
1° en 2° werken gelijktijdig
D
de volgorde van 1° en 2° kan niet bepaald worden aan de hand van
het beschikbare materiaal

48
Bekijk de volgende relaties tussen het Proto-Polynesisch en specifieke Poly-

290

 Voorbeelden van Examenvragen

nesische talen.
Proto-Polynesisch

Samoan

Rarotongan

Maori

Hawaiaans

kafa

/afa

ka/a

kaha

/aha

ufi

ufi

u/i

uhi

uhi

afi

afi

a/i

ahi

ahi

faa

faa

/aa

Taa

haa

feke

fe/e

/eke

Teke

he/e

Welke uitspraak is juist ?
A een stemloze labiodentale fricatief blijft behouden in het Samoan, wordt een
glottisslag in het Rarotongan, en een glottale fricatief in het Maori en het Hawaiaans
B
een stemloze labiodentale fricatief blijft behouden in het Samoan,
wordt een glottisslag in het Rarotongan, wordt een stemloze dentale fricatief in
het Maori in de anlaut, en wordt een glottale fricatief in het Maori in intervocalische positie, en in het Hawaiaans in alle posities
C
een stemloze dentale fricatief wordt een stemloze labiodentale fricatief in het Samoan, wordt een glottisslag in het Rarotongan, en een glottale
fricatief in het Maori en het Hawaiaans
D
een stemloze labiodentale fricatief blijft behouden in het Samoan,
wordt een glottale fricatief in het Rarotongan, wordt een stemloze dentale fricatief in het Maori in de anlaut, en wordt een glottisslag in het Maori in intervocalische positie, en in het Hawaiaans in alle posities.

49
Welke uitspraak over de prototypetheorie is niet waar?
A Prototypische betekenisclusters zijn zuinig in de mate dat ze streven naar
een isomorfe relatie tussen de vorm en de individuele concepten binnen de
semasiologische extensie van de term.
B Prototypische clusters kunnen variëren volgens geografische en sociale
parameters.
C Indien men een proefpersoon naar de betekenis van een term vraagt is de
waarschijnlijkheid dat hij een betekenis uit het maximale overlappingsgebied
van de prototypische betekeniscluster vermeldt groter dan de waarschijnlijkheid dat hij een betekenis uit het minimale overlappingsgebied van de prototypische betekeniscluster vermeldt.
D De prototypetheorie realiseert de isomorfie op het niveau van de relatie tussen de vorm en de conceptuele categorie die een interne familiegelijkenis
vertoont.

50
Geef een beschrijving in distinctieve kenmerken van [N].

291

 Voorbeelden van Examenvragen

A +pulmonaal
B +pulmonaal
C +pulmonaal
D –pulmonaal

+egressief
–egressief
+egressief
+egressief

+stem
–stem
+stem
+stem

palataal
velair
velair
velair

nasaal
nasaal
nasaal
lateraal

51
Welk onderdeel van de eerste Germaanse klankverschuiving komt bij een
drag-chain-interpretatie chronologisch eerst ?
A
B
C
D

stemhebbende occlusieven worden stemloze occlusieven
stemhebbende geaspireerde occlusieven worden stemhebbende
fricatieven
stemloze occlusieven worden fricatief
stemhebbende geaspireerde occlusieven worden stemhebbende
occlusieven

52
Welk onderdeel van de eerste Germaanse klankverschuiving komt bij een
push chain-interpretatie chronologisch eerst ?
A De verschuiving van ie stemhebbende occlusieven tot ogm stemloze occlusieven.
B De verschuiving van ie stemhebbende fricatieven tot ogm stemloze fricatieven.
C De verschuiving van ie stemhebbende geaspireerde occlusieven tot ogm
stemhebbende fricatieven.
D De verschuiving van ie stemloze occlusieven tot ogm stemloze fricatieven.

53
Welke beschrijving geldt voor [ ” ] ?
A pulmonaal, stemhebbend, trilklank, retroflex
B egressief, alveolair, stemhebbend, consonant
C pulmonaal, stemhebbend, trilklank, uvulair
D egressief, alveolair, stemloos, consonant

54
Als 1-5 verschillende dialecten in de Rijnse waaier voorstellen, welk talig fenomeen wordt dan niet door de volgende reeks elementen geïllustreerd?
1
2
3
4
6

maken
machen
machen
machen
machen

beter
beter
besser
besser
besser

weken
weken
weken
Wochen
Wochen

292

hart
hart
hart
hart
Herz

 Voorbeelden van Examenvragen

A golfmodel
B graduele verspreiding van klankwetten
C implicationele schaal
D lexicale diffusie

55
Bij de woorden sabena, bus, hangmat en flikkeren is er sprake van respectievelijk
A verkorting, ellips, volksetymologie en klanknabootsing
B acroniem, verkorting, volksetymologie en klanknabootsing
C acroniem, vervorming, samenstelling en klanksymboliek
D ellips, acroniem, volksetymologie en klanknabootsing

56
De woorden (1) saldi, libretti en (2) emballage, fabricage bevatten respectievelijk:
A (1) inflectionele leenmorfemen (2) leenfonemen en derivationele leenmorfemen
B (1) leenfonemen en inflectionele leenmorfemen (2) derivationele leenmorfemen
C (1) derivationele leenmorfemen (2) inflectionele leenmorfemen
D (1) inflectionele leenmorfemen (2) derivationele leenmorfemen

57
Welke uitspraak is fout?
A Indien men systematisch de semantische evoluties in de geschiedenis van
een taal wil onderzoeken kan men zich onmogelijk beperken tot de talige
component, maar moet men eveneens de encyclopedische component van de
menselijke kennis in het onderzoek betrekken.
B De Ausnahmslosigkeit van de Junggrammatiker dient genuanceerd te worden: taalevolutie is niet louter een autonome en formele taalinterne aangelegenheid, maar is eveneens onderhevig aan interne semantische factoren en
aan externe geografische en sociale factoren.
C De Wet van Verner is een voorbeeld van het onder B bedoelde, d.w.z. van
de methodologische nuanceringen die moeten worden aangebracht bij de
door de Junggrammatiker als absoluut en autonoom geponeerde Ausnahmslosigkeit.
D De semantiek speelt een dubbele rol in het reconstructivistisch taalhistorisch onderzoek. Primo, het methodologisch overwicht dat aan de semantiek
is toegekend heeft gedurende verschillende eeuwen het opsporen van systematische en algemene verbanden tussen talen verhinderd. Secundo, semantische factoren kunnen de klankwettige regelmatigheden doorbreken.

58
Welke factor optimaliseert de relatie tussen signifiant en signifié in het talige
teken?

293

 Voorbeelden van Examenvragen

A lenition processen
B fortition processen
C prototypiciteit
D homonymie

59
Bij de Germaanse klankverschuiving is er bij de reorganisatie van het foneemsysteem sprake van
A samenval
B merger
C split
D A, B en C samen

60
Welke uitspraak is juist? Het stamboommodel als theoretisch model van taalverandering:
A is een reconstructie van de Indo-Europese talen
B expliciteert de genealogische relaties tussen de Indo-Europese talen
C analyseert taalontwikkeling als een convergentieproces
D geeft een impliciete beschrijving van de systematische klankcorrespondenties tussen verwante talen

61
Van welke taalkundige(n) of filosoof (filosofen) is de naam verbonden met de
volgende begrippen: - Natuurlijke Fonologie - sociale-netwerktheorie - onzichtbare-handproces - Rijnse waaier
A Stampe - Labov - Donegan - Wenker
B Donegan - Milroy - Keller - Wenker
C Donegan - Fishman - Labov - Schmidt
D Stampe - Milroy - Keller - Kloeke

62
Welk is het statuut van de volgende klanken?
(i) de [e:] en de [o:] in meer [me:r] en moor [mo:r] enerzijds, en de [e] en de [o]
in mees [mes] en molen [mol´n] anderzijds
(ii) de labiodentale fricatief in [vAl] en de labiodentale approximant in [wAl]
(iii) de /t/ wordt in Groningen nu eens als [t] dan weer als [th] gerealiseerd, bv.
tas: [thas] of [tas]
(iv) de labiodentale fricatief wordt in Noord-Nederland stemloos gerealiseerd,
behalve als deze consonant tussen vocalen figureert
A [i] combinatorische varianten [ii] minimaal paar [iii] vrije varianten [iv] combinatorische varianten
B [i] fonemen [ii] minimaal paar [iii] vrije varianten [iv] allofonen
C [i] vrije varianten [ii] fonemen [iii] allofonen [iv] combinatorische varianten
D [i] combinatorische varianten [ii] fonemen [iii] allofonen [iv] vrije varianten

294

 Voorbeelden van Examenvragen

63
Synecdoche, eponiem en geoniem treffen we aan bij respectievelijk:
A onder de wol kruipen, krenten eten, de boycot van een staking
B de koppen tellen, braille lezen, champagne drinken
C een dwaas bespotten, Streuvels lezen, met krijt schrijven
D de koppen tellen, een astrakan kopen, een mansarde huren

64
Hoe kunnen we de volgende tekens karakteriseren?
(i)
:-)
(chatcode, betekent "gelukkig glimlachend")
(ii)
het Chinese karakter voor de klankreeks [ma], met een vlakke
hoge toon
(iii)
\_/
(chatcode, betekent "leeg glas")
(iv)
=
(wiskundig symbool)
A [i] ideografisch en niet pictografisch [ii] logografisch [iii] ideografisch [iv] syllabair
B [i] pictografisch + conventioneel [ii] logografisch [iii] pictografisch + conventioneel [iv] ideografisch
C [i] ideografisch en pictografisch [ii] syllabair [iii] pictografisch + niet conventioneel [iv] logografisch
D [i] pictografisch + niet-conventioneel [ii] logografisch [iii] pictografisch + nietconventioneel [iv] ideografisch

65
De Nederlandse taaltekens tjilpen, gisteren en jij zijn respectievelijk
A iconisch en niet-conventioneel / symbolisch en conventioneel / indexicaal en
niet-conventioneel
B iconisch en conventioneel / symbolisch en conventioneel / indexicaal en
conventioneel
C indexicaal en conventioneel / symbolisch en niet-conventioneel / indexicaal
en conventioneel
D iconisch en conventioneel / indexicaal en conventioneel / indexicaal en conventioneel

66
Noem een zustertaal van respectievelijk: Turks - Abchazisch - Ewe - Ojibwa
A Oezbeeks - Turks - Efik - Crow
B Azerbeidzjaans - Tsjerkessisch - Igbo - Cree
C Abchazisch - Turkmeens - Yoruba - Dakota
D Koerdisch - Georgisch - Swahili - Apache

67
De Nederlandse woorden vallen en vellen zijn historisch met elkaar verwant.
In welk van de onderstaande rijtjes zijn alle termen van toepassing op dit geval?

295

 Voorbeelden van Examenvragen

A causatiefafleiding, aphaeresis, umlaut, samenval
B umlaut, splitsing, merger, fonologisatie
C causatiefafleiding, umlaut, splitsing, fonologisatie
D aphaeresis, merger, samenval, causatiefafleiding

68
De volgende tekens
(i)
het verkeersbord dat werken aankondigt
(ii)
rooksignalen bij de Indianen
(iii)
het verkeersbord dat op slipgevaar wijst
(iv)
koorts als teken van ziekte
zijn respectievelijk:
A [i] iconisch + niet-conventioneel [ii] indexicaal + conventioneel [iii] iconisch +
niet-conventioneel [iv] indexicaal + niet-conventioneel
B [i] iconisch + conventioneel [ii] symbolisch + conventioneel [iii] iconisch +
conventioneel [iv] indexicaal + conventioneel
C [i] iconisch + conventioneel [ii] symbolisch + conventioneel [iii] iconisch +
conventioneel [iv] indexicaal + niet-conventioneel
D [i] iconisch + conventioneel [ii] indexicaal + niet-conventioneel [iii] iconisch +
conventioneel [iv] indexicaal + niet-conventioneel

69
Bekijk de volgende acht namen: Wang - Rosch - Kloeke - Gilliéron - Frege Schuchardt - Russell - Wittgenstein.
Welke van de volgende groeperingen geeft het beste de inhoudelijke verwantschap weer tussen de opvattingen en het onderzoeksterrein van de betrokken
figuren ?
A [Gilliéron-Kloeke] [Frege-Wang] [Wittgenstein-Russell] [Schuchardt-Rosch]
B [Frege-Russell] [Wittgenstein-Rosch] [Wang-Kloeke] [Schuchardt-Gilliéron]
C [Gilliéron-Kloeke] [Schuchardt-Wang] [Frege-Russell] [Wittgenstein-Rosch]
D [Wittgenstein-Russell] [Schuchardt-Gilliéron] [Frege-Wang] [Rosch-Kloeke]

70
In het Nederlands wordt de /w/ gerealiseerd als [w] en als [v]. Wat is de respectievelijke articulatieplaats van deze klanken (1) en hoe verhouden ze zich
tot elkaar (2)?
A bilabiaal en labiodentaal (1); allofonen en combinatorische varianten (2)
B bilabiaal en labiodentaal (1); allofonen en vrije varianten (2)
C labiodentaal en bilabiaal (1); allofonen en combinatorische varianten (2)
D labiodentaal en bilabiaal (1); allofonen en vrije varianten (2)

296

 Voorbeelden van Examenvragen

Sleutel bij de Voorbeelden van examenvragen:
1.
2.
3.
4.
5.
6.
7.
8.
9.
10.
11.
12.
13.
14.
15.
16.
17.
18.
19.
20.
21.
22.
23.
24.

B
A
D
D
B
B
A
C
C
D
B
A
D
B
D
D
B
C
B
B
D
D, B
A
A

25.
26.
27.
28.
29.
30.
31.
32.
33.
34.
35.
36.
37.
38.
39.
40.
41.
42.
43.
44.
45.
46.
47.
48.

A
A
B
B
A
A
D
A
C
A
B
D
C
C
B
A
A
C
B
C
C,B
D
B
B

297

49.
50.
51.
52.
53.
54.
55.
56.
57.
58.
59.
60.
61.
62.
63.
64.
65.
66.
67.
68.
69.
70.

A
C
C
C
A
D
C
A
C
C
D
D
B
A
B
B
D
B
C
C
B
B

 Algemene Taalwetenschap
het terrein van de ATW:
- niet-taalspecifieke kenmerken van talen
universalia, het verschijnsel "taal"
- niet-taalspecifieke methodes & begrippen
een algemeen referentiekader voor
de studie van de afzonderlijke talen

Inleiding

0.1

Opbouw van de cursus
probleemgerichte i.p.v. enumeratieve aanpak:
"Waarom is de taal zoals ze is ?"
BA1: diachrone vraagstelling:
hoe is de taal geëvolueerd tot wat ze is ?
een van oorsprong 19e-eeuwse vraag:
hoe gebeurt taalverandering ?

Inleiding

0.2

 BA2: synchrone vraagstelling:
wat bepaalt de structuur van talen in het algemeen (los
van historische veranderingen) ?
een bij uitstek 20e-eeuwse vraag:
wat bepaalt de essentiële architectuur van de taal (en hoe
hebben verschillende taaltheorieën daarover gedacht) ?

Inleiding

0.3

Verloop van de colleges
- ongeveer één hoofdstuk van de syllabus per college-uur
- samenvatting, structurering, toelichting bij essentiële of
moeilijke zaken;
dus niet alle stof, en geen nieuwe stof
tip: lees het hoofdstuk vóór de colleges !

Inleiding

0.4

  Eisen en verwachtingen
verwerven en beheersen van
⌧

encyclopedische kennis over taal

⌧

taalkundige termen en begrippen

⌧

een wetenschappelijk attitude:
probleemgericht denken
beargumenteerde standpunten

Inleiding

0.7

Overzicht van de hoofdstukken
HET TERREIN VAN DE ALGEMENE TAALKUNDE
DE MEDIA VAN TAALGEBRUIK
HISTORISCHE TAALKUNDE
TAALVERANDERING IN MICROPERSPECTIEF
TAALVERANDERING IN MACROPERSPECTIEF
DE VERKLARING VAN TAALVERANDERING

Inleiding

0.8

 Natuurlijke menselijke taal
taal

menselijk
natuurlijk

andere semiotische systemen
a) tekensystemen in het algemeen
b) linguïstische hulpsystemen
dierlijke tekensystemen
kunsttalen
a) artificiële natuurlijke talen
b) formele talen

Hoofdstuk 1. Talen en tekens

1.1

Semiotiek: soorten tekens
F. de Saussure: signifiant / signifié; arbitrariteit
C.S. Peirce: de band tussen signifiant en signifié
iconisch: gelijkenis (schildering)
indexicaal: contiguïteit (contextuele nabijheid)
symbolisch: conventie (afspraak)

Hoofdstuk 1. Talen en tekens

1.2

 NIET-CONVENTIONEEL

iconisch

CONVENTIONEEL

een foto als teken van

een woord als piepen of

het afgebeelde

koekoek

indexicaal
symbolisch

Hoofdstuk 1. Talen en tekens

1.3

NIET-CONVENTIONEEL

CONVENTIONEEL

iconisch

een foto als teken van

een woord als piepen of

het afgebeelde

koekoek

indexicaal

rook als teken van vuur

een woord als nu of hier

symbolisch

Hoofdstuk 1. Talen en tekens

1.4

 NIET-CONVENTIONEEL

CONVENTIONEEL

iconisch

een foto als teken van

een woord als piepen of

het afgebeelde

koekoek

indexicaal

rook als teken van vuur

een woord als nu of hier

symbolisch

een woord als hond of

paard

Hoofdstuk 1. Talen en tekens

1.5

de semiotische aard van de natuurlijke taal:
1° in hoge mate (zij het niet uitsluitend) symbolisch
2° volledig conventioneel
3° systematisch (i.p.v. geïsoleerde tekens), d.w.z.
gekenmerkt door bijzondere mogelijkheden tot
tekenvorming door combinatie

Hoofdstuk 1. Talen en tekens

1.6

 Linguïstische hulpsystemen
paralinguïstische systemen
niet tot het taalsysteem behorende uitspraakkenmerken,
b. v. fluistertoon
lichaamstaal
lichaamshouding en -bewegingen
bv. proxemics en gebaren (conventioneel!)
-> multimodaliteit van taal

Hoofdstuk 1. Talen en tekens

1.7

Animale communicatiesystemen
bv. bijendans
een essentiële vraag voor de 20e-eeuwse taalkunde:
het taalvermogen van de menselijke soort is uniek, en heeft
dus te maken met genetische kenmerken - maar welke:
specifiek voor taal, of ruimer ?

Hoofdstuk 1. Talen en tekens

1.8

 Kunsttalen
formele talen
- vervanging van natuurlijke taal in specifiek
wetenschapsdomein
- grotere precisie
artificiële natuurlijke talen
- volledige vervanging van natuurlijke taal
- grotere internationale leerbaarheid

Hoofdstuk 1. Talen en tekens

1.9

Basisindeling taalkundige disciplines
intern perspectief
elementen (“ bouwstenen” ), structuren (relaties tussen
elementen) en combinatieregels
extern perspectief
taalvariëteiten in de context van tijd, ruimte, maatschappij,
individu etc.

Hoofdstuk 2. Taalkundige disciplines

2.1

 Indeling interne benadering
eerste dimensie: aard van de elementen
van klein naar groot: klank, woorddeel, woord, zin, tekst
tweede dimensie: facetten
vorm, functie, gebruik

Hoofdstuk 2. Taalkundige disciplines

2.2

Toelichting 1: functie versus gebruik
≈ inventaris van mogelijkheden
versus keuze uit de mogelijkheden
bv. broek, spijkerbroek, jeans
Toelichting 2: functie versus betekenis
≈ bijdrage tot de communicatieve waarde
versus vaste bijdrage (vaste functie als bouwsteen)
bv. pot/bot (distinctieve functie van stem)
(Opgelet: het onderscheid kan ook op andere manieren
gedefinieerd worden)

Hoofdstuk 2. Taalkundige disciplines

2.3

 indeling in disciplines:

klank

VORM

FUNCTIE

GEBRUIK

fonetiek

fonologie

− − −

woorddeel

morfologie

woord

lexicologie

zin
tekst

syntaxis
tekstlinguïstiek

Hoofdstuk 2. Taalkundige disciplines

2.4

Aanvullende indeling
toevoeging van pragmatiek en semantiek,
volgens twee alternatieven:

semantiek = studie van betekenis,
pragmatiek = studie van gebruik
als , maar (semantische) tekstanalyse wordt als
onderdeel van pragmatiek beschouwd

Hoofdstuk 2. Taalkundige disciplines

2.5

 alternatief 1

klank

fonetiek

fonologie

woorddeel

morfologie

woord

lexicologie

zin

syntaxis

tekst

tekstlx

GEBRUIK
− − −
pragmatiek

FUNCTIE

semantiek

VORM

Hoofdstuk 2. Taalkundige disciplines

2.6

alternatief 2

klank

fonetiek

fonologie

woorddeel

morfologie

woord

lexicologie

zin

syntaxis

tekst

tekstlx

Hoofdstuk 2. Taalkundige disciplines

GEBRUIK
− − −
pragmatiek

FUNCTIE

semantiek

VORM

2.7

 Indeling externe benaderingen
toegepaste taalkunde, o.a.
− taaldidactiek

onderwijs

− lexicografie

woordenboeken

− computerlinguïstiek

natuurlijke-taalverwerking

Hoofdstuk 2. Taalkundige disciplines

2.8

taalvariatie
− diachrone/historische taalkunde

tijd

− dialectologie / areaallinguïstiek

ruimte

− sociolinguïstiek

maatschappij

− antropologische linguïstiek

cultuur

− contrastieve taalkunde / taaltypologie

interne structuur

Hoofdstuk 2. Taalkundige disciplines

2.9

 de belichaming van taal
− psycholinguïstiek

mentale software

− neurolinguïstiek

mentale hardware

− biolinguïstiek

taalvermogen als kenmerk van de menselijke soort

Hoofdstuk 2. Taalkundige disciplines

2.10

Parcours van de cursus
dominant perspectief: historisch
interne facetten: "microperspectief"
externe facetten: "macroperspectief"
theoretische spanningsboog: standaardopvatting versus
alternatief

Hoofdstuk 2. Taalkundige disciplines

2.11

 STANDAARD-

ALTERNATIEF

MODEL
MODEL VAN

dominantie van

INTERNE

regelmaat

ONTWIKKELING
MODEL VAN
EXTERNE
ONTWIKKELING

dominantie van
genetische relatie;
stamboommodel

Hoofdstuk 2. Taalkundige disciplines

2.12

STANDAARDMODEL

ALTERNATIEF

MODEL VAN
INTERNE
ONTWIKKELING

dominantie van
regelmaat

dominantie van
analogie

MODEL VAN
EXTERNE
ONTWIKKELING

dominantie van
genetische relatie;
stamboommodel

dominantie van
ontlening tussen
taalvariëteiten

Hoofdstuk 2. Taalkundige disciplines

2.13

 STANDAARD-

ALTERNATIEF

MODEL
MODEL VAN

dominantie van

dominantie van

INTERNE

regelmaat

analogie

ONTWIKKELING

Junggrammatiker

Schuchardt

MODEL VAN
EXTERNE
ONTWIKKELING

dominantie van
genetische relatie;
stamboommodel
Schleicher

dominantie van
ontlening tussen
taalvariëteiten
Labov

Hoofdstuk 2. Taalkundige disciplines

2.14

Fonetiek en fonologie
fonetiek: fonen

fonologie: fonemen

bv. huig-r versus
tongpunt-r

bv. bak versus pak:
minimaal paar

allofonen
fonen als instanties van één foneem

Hoofdstuk 3. Klanken en Spraakproductie

3.1

 Notaties
[ (allo)fonen ] / fonemen / < grafemen >

zich
Christus
hakbijl
koek

Hoofdstuk 3. Klanken en Spraakproductie

3.2

Notaties
[ (allo)fonen ] / fonemen / < grafemen >

zich
Christus
hakbijl
koek

[X]

/X/

<ch>

[k]

/k/

<ch>

[g]

/k/

<k>

[k]

/k/

<k>

Hoofdstuk 3. Klanken en Spraakproductie

3.3

 Soorten fonetiek
articulatorisch

akoestisch

volgens anatomisch
productieproces

volgens fysisch
resultaat

spraakorganen

geluidsgolven

Hoofdstuk 3. Klanken en Spraakproductie

3.4

Geluidsgolven
trilling

sterkte x tijdsverloop (spectrum)

niet-periodieke trilling

geen patroon in spectrum (turbulentie)
bij uitstek bij medeklinkers

periodieke trilling

spectrum met golfpatroon
bij uitstek bij klinkers

Hoofdstuk 3. Klanken en Spraakproductie

3.5

 Van periodieke trillingen tot formanten
amplitude

hoogte van de golf
(bepaalt de sterkte)
uitgedrukt in dB

frequentie

aantal golven per tijdseenheid
(bepaalt de toonhoogte)
uitgedrukt in Hz

Hoofdstuk 3. Klanken en Spraakproductie

weergave:

3.6

sinusgolf
met tijd langs de horizontale as
en amplitude langs de verticale as

Hoofdstuk 3. Klanken en Spraakproductie

3.7

 voorbeeld links: variatie volgens amplitude
voorbeeld rechts: variatie volgens frequentie

Hoofdstuk 3. Klanken en Spraakproductie

3.8

complexe golf

samengesteld uit meerdere
enkelvoudige golven ("harmonischen")
(combinatie door optellen van de amplitudes in
ieder punt)
voorbeeld
combinatie van 300 Hz en 500 Hz

Hoofdstuk 3. Klanken en Spraakproductie

3.9

 300 Hz

500 Hz

Hoofdstuk 3. Klanken en Spraakproductie

3.10

Hoofdstuk 3. Klanken en Spraakproductie

3.11

 Fourier-analyse

zoals hierboven:
analyse van complexe golf in harmonischen
(amplitude x tijd)

amplitudespectrum

weergave van Fourier-analyse volgens
frequentie x amplitude
d.w.z. weergave van de sterkte van de
verschillende harmonischen

Hoofdstuk 3. Klanken en Spraakproductie

3.12

voorbeeld
100 Hz, 30 dB; 200 Hz, 10 db; 300 Hz, 20 dB

Hoofdstuk 3. Klanken en Spraakproductie

3.13

 formanten

[i]
F1 280

de sterkste harmonischen in het
amplitudespectrum (van een klinker)
werken als classificatiecriterium voor klinkers
bv.

[I]

[e]

[E]

[æ]

[A]

[ç]

[o]

[u]

370

405

600

860

830

560 430 330

F2 2230 2090 2080 1930 1550 1170 820 980 1260

Hoofdstuk 3. Klanken en Spraakproductie

3.14

Hoofdstuk 3. Klanken en Spraakproductie

3.15

 spectrogram

weergave volgens frequentie x tijd,
met grijswaarde voor sterkte
formanten verschijnen als donkere banden
(vergelijk:
Fourier-analyse = amplitude x tijd
amplitudespectrum = amplitude x frequentie)

Hoofdstuk 3. Klanken en Spraakproductie

3.16

Hoofdstuk 3. Klanken en Spraakproductie

3.17

 Het bron- en filtermodel
strottenhoofd

basistoon

klankkasteffect van resonantieruimtes (mond, neusholte)
versterking of filtering van formanten die dicht bij resp.
ver van de resonantiefrequenties liggen

Hoofdstuk 3. Klanken en Spraakproductie

3.18

Fonetische transcriptie - overzicht
− segmentele kenmerken:
• klinkers
• medeklinkers
− niet-segmentele, prosodische kenmerken
• accent
• toon

Hoofdstuk 4. Fonetische Transcriptie

4.1

 Klinkers - kenmerken
plaats

voor - midden - achter

opening

(half) open - (half) gesloten

lengte

kort - lang

ronding

gerond - gespreid

nasalering

niet-nasaal - nasaal

diftongering

monoftongisch - diftongisch

Hoofdstuk 4. Fonetische Transcriptie

4.2

Medeklinkers – kenmerken
plaats

bilabiaal - labiodentaal - dentaal
alveolair - retroflex - palataal velair - uvulair - faryngaal - glottaal

wijze

occlusief - fricatief - nasaal - lateraal
- trilklank - affricaat - approximant

bron

pulmonaal - niet-pulmonaal [ Voorbeelden ]

richting

egressief - ingressief

stem

stemloos - stemhebbend

Hoofdstuk 4. Fonetische Transcriptie

4.3

 Niet-segmentele kenmerken
ACCENT
(sterkte/amplitude)

INTONATIE
(toon/frequentie)

woord
zin

Hoofdstuk 4. Fonetische Transcriptie

4.4

woordaccent
wat betekent “ vrij (woord)accent” ?

niet: wisselende plaatsing bij ieder woord afzonderlijk
wel: geen vaste plaats bij alle woorden tegelijk
(bv. in het ene woord eerste lettergreep, een ander laatste
lettergreep, etc.)

Hoofdstuk 4. Fonetische Transcriptie

4.5

 toontalen bv. Chinees ma
[ Voorbeelden ]

zinsaccent
bv. bij contrastieve werking
- ik haat spruitjes
- ik haat spruitjes
- ik haat spruitjes

Hoofdstuk 4. Fonetische Transcriptie

4.6

intonatiepatronen
zinsmelodie: mededeling, vraag, continuering

we eten vanavond spruitjes
eten we vanavond spruitjes ?
we eten vanavond soep, biefstuk, en appeltaart

Hoofdstuk 4. Fonetische Transcriptie

4.7

 Fonetiek en fonologie - herhaling
vergeet niet:
fonetische verschillen zijn niet noodzakelijk ook
fonologische verschillen
vergelijk:

Hoofdstuk 4. Fonetische Transcriptie

[I] – bit

voor
gespreid
niet-nasaal
monoftong
half gesloten
kort

4.8

[i] - biet

[i.] - bier

voor
gespreid
niet-nasaal
monoftong
gesloten
kort

voor
gespreid
niet-nasaal
monoftong
gesloten
lang

contrast
Hoofdstuk 4. Fonetische Transcriptie

allofonie
4.9

 Schriftsystemen - overzicht
niet-fonografisch

- pictografisch
- ideografisch

fonografisch

- syllabair
- consonantisch
- alfabetisch

Hoofdstuk 5. Schriftsystemen

5.1

Stap 1: Van tekening naar teken
tekeningen worden pictogrammen:
- een vaste vorm
- herhaalbaar met dezelfde betekenis
conventionaliteit
(maar hoe bepaal je waar de grens ligt ?)

Hoofdstuk 5. Schriftsystemen

5.2

 Stap 2: Van pictogram naar ideogram
verlies van iconische motivatie
bv. Soemerisch gir dolk, lancet
- oorspronkelijk beeldschrift
- Oudbabylonisch spijkerschrift

Hoofdstuk 5. Schriftsystemen

5.3

Stap 3: Van ideogram naar fonogram
symbolisatie van klank van woord/lettergreep:
het rebusprincipe: bij/bel

Hoofdstuk 5. Schriftsystemen

5.4

 Stap 4: Van syllabair naar consonantisch
schrift
van lettergreep – naar medeklinkersymbolen
(m.n.: de eerste medeklinker van de oorspronkelijke syllabe
bv. Soemerisch bet
Fenicisch b

Hoofdstuk 5. Schriftsystemen

5.5

Stap 5: Van consonantisch naar
alfabetisch schrift
Fenicische tekens voor consonanten die het Grieks niet
heeft, worden gebruikt als vocalisch teken
bv. Fenicische alef: [ /]
Griekse alfa: [a ]

Hoofdstuk 5. Schriftsystemen

5.6

 Chronologie
3300 VC

pictografisch schrift

Soemerië

2700 VC

syllabair schrift

Soemerië

1400 VC

consonantisch schrift

Oegarit

1200 VC

consonantisch schrift

Fenicië

800 VC

alfabetisch schrift

Griekenland

Hoofdstuk 5. Schriftsystemen

5.7

Principes van de Nederlandse spelling
fonografisch-alfabetisch, maar specifieker:
morfofonologisch
1° constante weergave van fonemen, niet fonen:
<hond> i.p.v. <hont>,
want: [t] aan woordeinde is allofoon van /d/

Hoofdstuk 5. Schriftsystemen

5.8

 2° constante weergave van de fonologische vorm van
morfemen: <wordt> i.p.v. <word>, want: uitgang van 3e
persoon enkelvoud is een morfeem
uitzonderingen op de morfofonologische basis:

Hoofdstuk 5. Schriftsystemen

5.9

1 etymologische verschillen
<au> vs. <ou>, <ei> vs. <ij>
ontleende woorden
2 inconsistenties
auslautende stemloze allofonen:
niet bij /b/, /d/, /g/
wel bij /z/, /v/

Hoofdstuk 5. Schriftsystemen

5.10

 Speculatieve versus wetenschappelijke
etymologie
voor-wetenschappelijke etymologieën:
1) betekenisgestuurd
2) taalintern
3) ad hoc
bv. Isidorus van Sevilla: cadaver < caro data vermibus

Hoofdstuk 6. Taalverwantschap als Vraagstuk

6.1

wetenschappelijke etymologieën:
1) gebaseerd op vormvergelijking (naast semantische
vergelijking)
2) gebaseerd op systematische taalvergelijking (naast taalinterne vergelijking)
reconstructieve methodologie
3) gebaseerd op een zoektocht naar regelmaat
onderzoek naar alle in aanmerking komende
gevallen

Hoofdstuk 6. Taalverwantschap als Vraagstuk

6.2

 de methodologische pijlers van de 19e-eeuwse
historische taalkunde:
EXTERN PERSPECTIEF

INTERN PERSPECTIEF

modelprincipe

stamboommodel

klankwettigheid

representanten

Schleicher

Junggrammatiker

voorstelling

hoofdstuk 7

hoofdstuk 8

nuancering

hoofdstuk 15-18

hoofdstuk 9-14

Hoofdstuk 6. Taalverwantschap als Vraagstuk

6.3

Het stamboommodel
model voor de historische relatie tussen talen:
1° ontwikkeling in de tijd in de vorm van genetische
moeder/dochter-relaties,
2° gekoppeld aan een methodologisch model (reconstructie
van dochters naar moeder), en
3° gekoppeld aan een model van ruimtelijke ontwikkeling
(weg van ‘ thuisland’ )

Hoofdstuk 7. Het stamboommodel

7.1

 Schleichers formulering
August Schleicher (1821-1868)

Die Sprachen Europas in systematischer Übersicht.
Linguistische Untersuchungen
[Bonn, 1850]
blz. 124-125

Hoofdstuk 7. Het stamboommodel

7.2

1° het genetische stamboommodel:
“ Die Sprachen indogermanischen Stammes lassen sich in
zahlreiche Unterabtheilungen bringen, die hauptsächlich
durch gemeinsame Lautgesetze gebildet werden. Diese
nächsten Abtheilungen, die Sprachfamilien, spalten sich
wieder u.s.w.”
2° de reconstructieve methodologie:
“ Eine Vergleichung der ältesten Formen, der den Familien
zu Grunde liegenden Sprachen, beweist die gemeinsame
Abstammung aller diesen Familien von einer
indogermanischen Stammutter, deren Wesen nur aus allen
Töchtern zusammen erschlossen werden kann”
Hoofdstuk 7. Het stamboommodel

7.3

 3° de spatiotemporele aspekten:
“ Doch ist das Ursprungliche, das Erbgut der Mutter,
ungleich unter diese Töchter vertheilt: je weiter wir nach
Osten gehen, desto mehr finden wir von jenem Erbgute, am
meisten also bei dem Sanskrit, je weiter nach Westen,
desto weniger.…. Diese Erscheinung erklärt sich aus den
grösseren oder geringeren Entfernung der Sitze dieser
Völker von dem als Ursitz der Indogermanen
anzunehmenden Hochlande westlich von dem
Gebirgrücken des Mustag und Belurtag nach dem
caspischen See hin. Die westlichsten Völker mögen sich
am frühesten auf die Wanderschaft begeben und überdiess
auf der langen Wanderung ihre Sprachen in mehr
Hoofdstuk 7. Het stamboommodel

7.4

eigenthümlicher Weise gestaltet haben, am spätesten
scheinen Perser und Inder (die Arier) jenen Ursitz
verlassen zu haben” .

Hoofdstuk 7. Het stamboommodel

7.5

 Hiaten in het stamboommodel
niet-genetische relaties
bv. nasigoreng (<Maleis)
ruimtelijk contact
bv. Indisch Engels
convergerende ontwikkelingen
bv. standaardisering & dialectverlies

Hoofdstuk 7. Het stamboommodel

7.6

Neogrammatische Ausnahmslosigkeit
de Junggrammatiker: o.a.
- Karl Brugmann (1849-1919)
- Berthold Delbrück (1842-1922)
- Herman Osthoff (1847-1909)
verdedigen het principe dat "die Lautgesetze der Sprachen
geradezu blind mit blinder Naturnotwendigkeit wirken"
(Osthoff 1870)

Hoofdstuk 8. Klankwetten en uitzonderingen

8.1

 Het Germaanse voorbeeld: stap 1
de wet van Grimm (1785-1863)
(cf. Rasmus Rask, 1787-1832):
- IE stemloze occlusieven → OGM stemloze fricatieven
- IE stemhebbende occlusieven → OGM stemloze
occlusieven
- IE geaspireerde stemhebbende occlusieven → OGM
stemhebbende fricatieven

Hoofdstuk 8. Klankwetten en uitzonderingen

8.2

stemloze occlusieven
→ OGM stemloze fricatieven

IE

IE

*p

LAT

pater

GOT

fadar

IE

*t

LAT

verto

GOT

wairþan

IE

*k

LAT

pecu

GOT

faihu

Hoofdstuk 8. Klankwetten en uitzonderingen

8.3

 stemhebbende occlusieven
→ OGM stemloze occlusieven

IE

IE

*b

LAT

turba

GOT

þaurp

IE

*d

LAT

decem

GOT

taihun

IE

*g

LAT

iugum

GOT

juk

Hoofdstuk 8. Klankwetten en uitzonderingen

8.4

geaspireerde stemhebbende occlusieven
→ OGM stemhebbende fricatieven

IE

IE

*bh

OI

bhara̅mi

GOT

bairan

IE

*dh

OI

vidhava̅

GOT

widuwo

IE

*gh

OI

stighno̅ti

GOT

steigan

Hoofdstuk 8. Klankwetten en uitzonderingen

8.5

 Het Germaanse voorbeeld: stap 2
probleem: afwijkende ontwikkelingen
IE *t

→ LAT pater ≈ GOT fadar [D]

IE *t

→ LAT frater ≈ GOT broþar [T]

oplossing: de wet van Verner (1846-1896)
"Es muss eine Regel für die Unregelmässigkeit da sein, es
gilt nur diese ausfindig zu machen"

Hoofdstuk 8. Klankwetten en uitzonderingen

8.6

stemloze occlusieven worden OGM stemhebbende
fricatieven wanneer het IE woordaccent niet op de
onmiddellijk voorafgaande syllabe valt
IE

*pə ter

*septm̥

*bhrater

*peku

LAT

pater

septem

frater

pecu

OI

pitā

sapta

bhrātār

pašu

GOT

fadar

sibun

broþar

faihu

NED

vader

zeven

broeder

vee

IE

Hoofdstuk 8. Klankwetten en uitzonderingen

8.7

 Opmerking 1
informatie over IE accent komt uit OI en GR, waar accent
aangegeven wordt
Opmerking 2
wet van Verner werkt niet in anlaut
bv. GOT fadar: accent valt niet op voorafgaande
syllabe, toch [f]

Hoofdstuk 8. Klankwetten en uitzonderingen

8.8

Opmerking 3
wet van Verner werkt ook op [s]
bv. OI áyas- ("metaal, erts") ≈ LAT aes ("brons")
≈ GOT aiz ("erts")
Opmerking 4
naast wet van Verner nog uitzondering voor s + p,t,k
bv. LAT stare ≈ GOT standan (i.p.v. GOT
sþandan)

Hoofdstuk 8. Klankwetten en uitzonderingen

8.9

 Opmerking 5
de wet van Verner kan gesitueerd worden bij de overgang
van IE naar OGM, maar ook binnen het GM, nl. als werkend
op de stemloze fricatieven die ontstaan door de wet van
Grimm

alternatieve formulering:

"OGM stemloze fricatieven (en s) worden OGM
stemhebbende fricatieven wanneer het IE woordaccent niet
op de onmiddellijk voorafgaande syllabe valt"

Hoofdstuk 8. Klankwetten en uitzonderingen

8.10

De Germaanse klankverschuiving:
overzicht
IE

bh dh gh

IE

ptk

fricatief]

van Verner]

vδγ

bdg

[na stemloze

[volgens wet

OGM

IE

OGM

Hoofdstuk 8. Klankwetten en uitzonderingen

fθχ

OGM

ptk
8.11

 Uitzonderingen op de Ausnahmslosigkeit
door de Neogrammatici onderkend en erkend:
ontlening
incidentele klankontwikkelingen
structurele reorganisaties (analogie)
semantische factoren (expressiviteit)

Hoofdstuk 8. Klankwetten en uitzonderingen

8.12

Ontlening als bron van uitzonderingen
normaal:

*p → LAT p,
IE *p → OGM *f → GOT f,
en dus LAT p ≈ GOT f
IE

echter: LAT purpura ≈ GOT paurpura [pçrpura] "purper"
⇒ verklaring op grond van ontlening

Hoofdstuk 8. Klankwetten en uitzonderingen

8.13

 Incidentele ontwikkelingen als bron van
uitzonderingen
IE *penkwe
LAT

quinque

GR pente

GOT

fimf

regressieve assimilatie van articulatieplaats
(labiaal > velair)
gedeeltelijke progressieve assimilatie van
articulatieplaats (labiaal > dentaal), met
verlies van secundaire articulatie
volledige progressieve assimilatie (nog voor
de werking van de GM klankverschuiving)

Hoofdstuk 8. Klankwetten en uitzonderingen

8.14

⇒ uitzonderingen op klankwettige correspondenties:
i.p.v. normaal: lat p ≈ got f
en normaal: lat kw ≈ got Xw (quod ≈ ƕ a)
in het voorbeeld: lat kw ≈ got f

Hoofdstuk 8. Klankwetten en uitzonderingen

8.15

 Analogie als bron van uitzonderingen
nivelleren van historische, klankwettige relaties (m.n. in
morfologische context)
uitgewerkt voorbeeld: grammatische wisseling
(d.w.z. een morfologisch bepaalde afwisseling van
stemloze en stemhebbende consonanten die teruggaat op
de wet van Verner)
vergelijk m.n.: was / waren

koos / kozen

Hoofdstuk 8. Klankwetten en uitzonderingen

bouwsteen

8.16

: de wet van Verner

bouwsteen

: oorspronkelijk klemtoonverschil tussen tijden
van sterke werkwoorden, verdwijnt na OGM
(zie tabel)

bouwsteen

: rotacisme: OGM z > WGM r

Hoofdstuk 8. Klankwetten en uitzonderingen

8.17

 tegenw.tijd

verl.tijd enk.

verl.tijd mv.

accent op stam

accent op stam

accent op uitgang

cf. OI várta#-mi

cf. OI vavárta

cf. OI vavr8t"má

geen Verner

geen Verner

wel Verner

OGM *werþo#

OGM *warþ

OGM *wurDum

Hoofdstuk 8. Klankwetten en uitzonderingen

8.18

klankwettig: was / waren
uit infinitief OGM *wesan, nl.
Verner: OGM *wesan - *was - *wezum
+ rotacisme z > r in *wezum > waren
(+ intervocalische s wordt z in infinitief: *wesan > wezen)
⇔
niet klankwettig, analogisch:
uit infinitief OGM *keusan (cf. GOT kiusan):

kiezen - koos - kozen
i.p.v. kiezen - koos - koren
maar vgl. uitverkoren !
Hoofdstuk 8. Klankwetten en uitzonderingen

8.19

 Betekenis als bron van uitzonderingen
semantische expressiviteit, o.a. in de vorm van
klanknabootsing (iconiciteit)
bv. NED koekoek

Kuckuck
LAT cuculus
GR kokkuks
SKRT kokila
RUSS kukúš ka
DU

Hoofdstuk 8. Klankwetten en uitzonderingen

8.20

⇒ doorbreking klankwettige correspondenties

voorbeeld

: Nederlands / Latijn

voorbeeld

: Nederlands / Duits

normaal LAT k ≈ NED h
(als in centum ≈ honderd)
hier echter LAT k ≈ NED k

normaal intervocalisch NED k ≈ DU X
(als in keuken ≈ Küche)
hier echter NED k ≈ DU k
Hoofdstuk 8. Klankwetten en uitzonderingen

8.21

 Beoordeling van de Ausnahmslosigkeit
METHODOLOGISCH:

een algemeen-wetenschappelijk streven naar regelmaat en
algemeenheid
EMPIRISCH:

zijn alle klankveranderingen uitzonderingsloos die niet
gebaseerd zijn op ontlening, analogie, incidentele
ontwikkelingen, expressiviteit ?

Hoofdstuk 8. Klankwetten en uitzonderingen

8.22

Klankveranderingen
vrij (incidenteel, sporadisch, niet algemeen)
⇔ wetmatig (klankwettig)
geconditioneerd (optredend onder bepaalde linguïstische
omstandigheden: interne factoren !)
⇔ ongeconditioneerd

fonetisch
⇔ fonologisch
Hoofdstuk 9. Klankverandering

9.1

 OORSPRONKELIJKE
SITUATIE
TUSSENSTADIUM:
ALLOFONIE
EINDSTADIUM:
FONOLOGIZATIE

"vallen"

"doen vallen"

*fallan

*falljan

*fallan

*fælljan

*fallan

*fællan

Hoofdstuk 9. Klankverandering

9.2

Terminologie: splits / mergers
A
B

A
C

split

B
C
merger

+ combinaties & varianten

Hoofdstuk 9. Klankverandering

9.3

 Terminologie: weglatingen/toevoegingen
ANLAUT

INLAUT

AUSLAUT

TOEVOEGING

prothesis

epenthesis

paragoge

WEGLATING

aphaeresis, procope syncope

Hoofdstuk 9. Klankverandering

9.4

prothesis:

onkel > nonkel

epenthesis:

hoenders

paragoge:

(dial.) schelf > schelft

procope/aferesis:

(dial.) ajuin > juin

syncope:

weder > weer

apocope:

gift > gif

haplologie:

narcissisme > narcisme

Hoofdstuk 9. Klankverandering

apocope

9.5

 Terminologie: aanpassingen
progressieve assimilatie: afsetten
regressieve assimilatie: avzetten (Limburgs)
dissimilatie: (dial.) purper > purpel, peregrinus > pelgrim

Hoofdstuk 9. Klankverandering

9.6

Terminologie: verplaatsingen
metathesis: LAT crocodilus > IT coccodrillo, SP cocodrilo

Hoofdstuk 9. Klankverandering

9.7

 Interactie van de types
vrij

wetmatig

geconditioneerd

dissimilatie

wet van Verner

niet geconditioneerd

?

IE d,b,g

→ OGM p,t,k

vraag 1
bestaan vrije ongeconditioneerde veranderingen ?
volgens de neogrammatische hypothese onmogelijk
zie echter verderop: lexicale diffusie
Hoofdstuk 9. Klankverandering

9.8

vraag 2
welke types van factoren vallen onder de relevante
conditionerende factoren ?
fonetisch (klanken, posities)
grammaticaal (bv. morfologische categorie)
resistentie tegen sjwa-apocope in verleden tijd
ic mace > ik maak

ik maakte

(vermijding vormverwarring hij maakt - hij maakte )
Hoofdstuk 9. Klankverandering

9.9

 semantisch
bv. mnl /y/, /i/ > nnl UI, IJ
iconische expressiviteit: piepen

pijpen

stilistische expressiviteit: verduveld

Hoofdstuk 9. Klankverandering

9.10

Morfologische veranderingen
twee gebieden:
– inflectioneel: veranderingen in het systeem van
vervoeging of verbuiging
– derivationeel: veranderingen in het systeem van
samenstellingen en afleidingen

Hoofdstuk 10. Morfologische verandering

10.1

 OVERZICHT:

→ inflectioneel
• proportionele analogie: nivellering/extensie
• niet-proportionele analogie
→ derivationeel
• wijzigingen in het systeem van regels
• wijzigingen in de structuur van woorden

Hoofdstuk 10. Morfologische verandering

10.2

Proportionele analogie
– nivellering: opheffen van morfologische contrasten
binnen een flectioneel paradigma
– extensie: uitbreiding van het bereik van een zeker
flectioneel paradigma naar gevallen die eerst bij een
ander paradigma horen

Hoofdstuk 10. Morfologische verandering

10.3

 Analogische nivellering
voorbeeld:
GOTISCH

NEDERLANDS

DUITS

bindan

binden

binden

VERL.TIJD ENK.

band

bond

band

VERL.TIJD MV.

bundum

bonden

banden

VOLT.DEELW.

bundans

gebonden

gebunden

INFINITIEF

Hoofdstuk 10. Morfologische verandering

10.4

Analogische extensie
vb.: sterk > zwak

bezwijmen - bezwijmde - bezwijmd, versus:
"Hy bezweem in zijn' carosse, tusschen de armen van zijnen stalmeester"
(HOOFT)
"'s Keizers zuster, die van moederlijcke beweeghenisse bezweem" (VONDEL)

Hoofdstuk 10. Morfologische verandering

10.5

 Niet-proportionele analogie
PROPORTIONALITEIT

bind
binden

=

x
bonden

onvoorspelbaarheid van richting: cf. Duits

bind
binden

=

band
x

Hoofdstuk 10. Morfologische verandering

10.6

NIET-PROPORTIONALITEIT

vb.: stapelmeervouden

kind / kinder > kind / kinderen
hond
honden

kind
=

x

Hoofdstuk 10. Morfologische verandering

10.7

 Wijzigingen van het systeem van
derivationele elementen
1. nieuwe elementen
leenaffixen
-age: van personage naar lekkage
2. nieuwe regels voor bestaande elementen:
productiviteitswijzigingen
-el: niet diskettel zoals eertijds tengel

Hoofdstuk 10. Morfologische verandering

10.8

Wijzigingen van de structuur van
woorden: metanalyse
o.a.
- een uitgang wordt geïnterpreteerd als deel van het
grondwoord: schoe / schoen > schoen / schoenen
- een deel van het grondwoord wordt als uitgang opgevat
(retrograde vorming): raven / ravens > raaf / raven

Hoofdstuk 10. Morfologische verandering

10.9

 - affixsubstitutie

connotation = connote + -ation
elimination = eliminate + -ion
>
connotation = connotate + -ion
- afleidingen worden opgevat als samenstellingen

hamburg-er > ham-burger
en vervolgens cheeseburger etc.

Hoofdstuk 10. Morfologische verandering

10.10

PS
analogie treedt niet alleen op bij inflectionele
ontwikkelingen, maar ook bij derivationele:
1° proportioneel:

eliminate
elimination

x
=

connotation

2° niet-proportioneel:

raven > raaf

Hoofdstuk 10. Morfologische verandering

10.11

 Semasiologie / Onomasiologie
SEMASIOLOGIE

ONOMASIOLOGIE

synchroon: "Welke

synchroon: "Met welke

betekenissen heeft een
woord?"

middelen wordt een betekenis
uitgedrukt?"

diachroon: "Hoe komt een

diachroon: "Hoe veranderen

woord aan een nieuwe
betekenis?"

de lexicale
uitdrukkingsmiddelen?"

Hoofdstuk 12. Lexicale verandering

12.1

semasiologische verandering:
betekenisverandering
onomasiologische verandering:
verandering in de naamgeving

semasiologische verandering ∈ onomasiologische
verandering

Hoofdstuk 12. Lexicale verandering

12.2

 Overzicht van de mechanismen
morfologische productiviteit
woordschepping
vervorming
ontlening
betekenisverandering
[Voor

en

: zie afzonderlijke hoofdstukken]

Hoofdstuk 12. Lexicale verandering

12.3

Morfologische productiviteit
geconventionaliseerd: schotelantenne
incidenteel: logeerkamerradio

Hoofdstuk 12. Lexicale verandering

12.4

 Woordschepping
zuivere nieuwvorming: smurfen
klanknabootsing: pingpong
klanksymboliek: fl*eren

flakkeren - flikkeren - flitteren - fladderen - flapperen :
"snel heen en weer of uit en aan bewegen"
submorfematische betekenisregelmaat

Hoofdstuk 12. Lexicale verandering

12.5

Vervorming
verkorting: professor > prof

– met aanpassing: Limburger > Limbo,
burgerlijk ingenieur > burgie
– letterwoorden: aids
contaminatie: ongeacht + afgezien > onafgezien

Hoofdstuk 12. Lexicale verandering

12.6

 volksetymologie: vervorming tot een
– transparante vorming: hamac > hangmat
– familiaire vorming, zelfs indien semantisch
aberrant: cichorei > suikerij

PS
"Volksetymologie" is ruimer dan alleen maar vervorming:
soms ook morfologische reïnterpretatie: uitweiden >
uitwijden (cf. infra)

Hoofdstuk 12. Lexicale verandering

12.7

vorming van doubletten door klankontwikkelingen:
MNL

pipen

1° geluid maken als van vogels
2° een instrument bespelen dat zo'n geluid produceert
NNL echter

1° piepen naast klankwettig 2° pijpen

morfologische reïnterpretatie:

hamburg-er > ham-burger
connotation > connotate (naast connote)

Hoofdstuk 12. Lexicale verandering

12.8

 Types semantische verandering

DENOTATIONELE
BETEKENIS

ONAFHANKELIJK

AFHANKELIJK

metafoor,
metonymie etc.

semantische
ontlening etc.

pejoratieve / melioratieve
betekenisverandering

CONNOTATIONELE
BETEKENIS

Hoofdstuk 13. Semantische verandering 1

13.1

Onafhankelijke betekenisverandering
metafoor

gelijkenis

vos

metonymie

contiguïteit

kurk

generalisatie

overkoepeling

limonade

specialisatie

overkoepeling

charta > carte

Hoofdstuk 13. Semantische verandering 1

13.2

 PS 1
verschillende verklaringsmogelijkheden voor zelfde
gevallen:

kop "bovenste deel van een persoon" > "titel boven een

krantenartikel"

– specialisatie van "het bovenste deel van iets"
– of een visuele metafoor ?

Hoofdstuk 13. Semantische verandering 1

13.3

PS 2
figuurlijke versus letterlijke gelijkenis:
– artillerie "wapens voor het wegschieten of wegslingeren
van projectielen" > "geschut, vuurwapens"
VERSUS

– vos etc. (niet-letterlijke gelijkenis, metafoor)

Hoofdstuk 13. Semantische verandering 1

13.4

 Afhankelijke betekenisverandering
ontwikkeling van een betekenis die analoog is met die van
andere woorden
op grond van een syntactische associatie
bv. ellips

private soldier > private
op grond van een fonetische associatie
bv. verweerd
Hoofdstuk 13. Semantische verandering 1

13.5

op grond van een semantische associatie met
een woord uit een andere taal: semantische
ontlening
bv. daupjan / baptizein
op grond van een semantische associatie met
woorden in dezelfde taal
bv. zwart geld / grijs geld

Hoofdstuk 13. Semantische verandering 1

13.6

 Connotationele veranderingen
– pejoratieve verschuivingen
bv. hoogdravend "verheven > bombastisch"
– melioratieve verschuivingen
bv. leuk "lauw, halfwarm > aangenaam"

Hoofdstuk 13. Semantische verandering 1

13.7

Graden van specificiteit van betekenisveranderingsmechanismen
b.v. metonymie:
– hoogste niveau: het mechanisme "metonymie”
– laagste niveau: individuele gevallen
– intermediair: types van metonymie (b.v. "deel / geheel")

Hoofdstuk 14. Semantische verandering 2

14.1

 Frequente metonymische types
- 'het hele huis was in rep en roer' * een plaats / wat zich op
die plaats bevindt
- 'een beker drinken' * een recipiënt / de inhoud van die
recipiënt
- 'zijn auto voltanken' * een deel / het geheel

Hoofdstuk 14. Semantische verandering 2

14.2

- 'Kerstmis is het feest van de vrede' * een periode of
tijdstip / wat dan gebeurt
- 'een blik erwtjes' * een materiaal / wat daaruit vervaardigd
is
- 'bij Stendhal kunnen we lezen ...' * de herkomst / het
product
- 'er staan vuile vingers op het raam' * het middel / het
resultaat

Hoofdstuk 14. Semantische verandering 2

14.3

 - 'ik heb een mooie verzameling' * de handeling / het
resultaat van de handeling
- 'de vergadering besloot ...' * de handeling / de uitvoerders
daarvan
- 'uwe majesteit' * het kenmerk / de drager van het kenmerk
- 'de kroon is ontbloot' * het verschijnsel / het bijverschijnsel

Hoofdstuk 14. Semantische verandering 2

14.4

Cumulatieve werking van de types
glas

"zeker transparant materiaal"
MATERIAAL / PRODUCT

glas

"daaruit vervaardigd voorwerp"
SPECIALISATIE (!!)

glas

"voorwerp uit glas om uit te drinken"
RECIPIËNT / INHOUD

glas

"de inhoud van zo'n voorwerp"

Hoofdstuk 14. Semantische verandering 2

14.5

 Graden van specificiteit bij metaforiek
– hoogste niveau: het mechanisme "metafoor"
– laagste niveau: individuele gevallen
– intermediair: types van metafoor, zoals "love is war"
GEGENERALISEERDE, CONCEPTUELE (i.e.

supra-lexicale)

METAFOREN

Hoofdstuk 14. Semantische verandering 2

14.6

Conceptuele metaforen
uit de bol gaan
sluit aan bij verschillende gegeneraliseerde metaforen:
HET HOOFD IS DE ZETEL VAN DE ZELFCONTROLE

het hoofd verliezen, niet goed bij z'n hoofd zijn,
z'n hoofd ergens bij houden, het hoofd loopt mij om

Hoofdstuk 14. Semantische verandering 2

14.7

 ZIJN ZELFCONTROLE VERLIEZEN IS ZIJN LICHAAM VERLATEN

buiten zichzelf zijn, uit z'n vel springen,
uitbarsten, exploderen
OMHOOG IS GOED, OMLAAG IS SLECHT

in de wolken zijn, in de zevende hemel zijn,
erbovenop zijn, in de put zitten, door een dal gaan
uit de bol gaan
≈ de zetel van de zelfcontrole opwaarts verlaten
= zijn zelfcontrole verliezen, inz. van positieve opwinding
Hoofdstuk 14. Semantische verandering 2

14.8

Ontlening: richting van de relatie
overdracht: T1 beïnvloedt T2
overname: T2 beïnvloedt T1
daarnaast soms ook:

substraat versus superstraat
(speciaal geval: herontlening, bv. mannequin)

Hoofdstuk 16. Taalcontact en ontlening

16.1

 bv. eertijds in België
T1 → T2

T2 → T1

T1 is substraat

onzuiver Frans van overname Franse
Vlamingen
woorden in Vlaams
dialect

T1 is superstraat

onzuiver
Nederlands van
Franstaligen

flamingismen in
Belgisch Frans

Hoofdstuk 16. Taalcontact en ontlening

16.2

Ontlening: aard van de elementen
leenwoorden
Latijn murus > Ned. muur
aanpassingen: o.a.
– fonetisch: pardon (denasalering)
– morfologisch: museums naast musea

Hoofdstuk 16. Taalcontact en ontlening

16.3

 leenfonemen
/Z/ via o.a. garage
leenmorfemen

-age via o.a. personage
productief geworden in o.a. lekkage
leenvertalingen

tijdschrift naar Zeitschrift
Hoofdstuk 16. Taalcontact en ontlening

16.4

leenconstructies
verspreiding van de finiete complementszin met
conjunctief i.p.v. infiniete complementszin
in Balkan-Sprachbund (Roemeens, Albanees,
Bulgaars, Grieks):

geef mij te drinken
geef mij dat ik drinke

Hoofdstuk 16. Taalcontact en ontlening

16.5

 leenbetekenissen
semantische ontlening, calque
een geval van analogie:

dominus "meester" : dominus "god" ::
heer "meester"

:

heer "?"

Hoofdstuk 16. Taalcontact en ontlening

16.6

Ontlening en klankwetten 1
eerder behandeld:doorbreken van klankwettige
correspondenties als gevolg van ontlening
IE

penkw- "vijf"
Ned. vijf
Lat. quintus "vijfde"

≈ Ned. quintet

Gri. pente "vijf"

≈ Ned. pentatonisch

Ind. Punjab

≈ Ned. punch

Hoofdstuk 16. Taalcontact en ontlening

16.7

 Ontlening en klankwetten 2
relatieve chronologie van klankwetten en ontlening
bv. het doublet altaar / outer

– ontlening: Lat. altare > Ned. altaar
– klankwet: Ned. altaar → Ned. outer
(vgl. goud versus Gold, gold)

– tweede ontlening: Lat. altare > Ned. altaar

Hoofdstuk 16. Taalcontact en ontlening

16.8

Eerste voorbeeld: Rijnse waaier
Hoogduitse ('tweede Germaanse') klankverschuiving: grens
tussen Hoogduits en Nederduits/Nederlands
relevante correspondenties:
– Ned. k ≈ Du. χ in auslaut: ik / ich
– Ned. k ≈ Du. χ intervocalisch: maken / machen

Hoofdstuk 17. Geografische factoren

17.1

 – Ned. p ≈ Du. f in auslaut: dorp / dorf
– Ned. t ≈ Du. s in auslaut: dat / das
– Ned. p ≈ Du. pf in geminaten: appel / apfel
⇒ het kaartbeeld: geen isoglossenbundel, maar een
terraslandschap

Hoofdstuk 17. Geografische factoren

17.2

Hoofdstuk 17. Geografische factoren

17.3

 Tweede voorbeeld: Hollandse expansie
stappen in het ontstaan van Ned. ui

oe → uu
vanaf 12de eeuw; waarschijnlijk als prestigevariant vanuit
Vlaanderen
- of een systeeminterne verklaring ?
(/o./ wordt /u./ en duwt de oudere /u./ van z'n plaats)

Hoofdstuk 17. Geografische factoren

17.4

uu → ui
- ontstaan in Brabant en Antwerpen (14de eeuw)
- in de 16de/17de eeuw als prestigevariant in Holland
opgenomen in het ontluikende Standaardnederlands
- vervolgens verspreiding vanuit Holland naar de
noordelijke en oostelijke provincies
⇒ het kaartbeeld: geen uniformiteit bij alle lexicale
elementen

Hoofdstuk 17. Geografische factoren

17.5

 Hoofdstuk 17. Geografische factoren

17.6

Theoretische facetten
RIJNSE

HOLLANDSE

WAAIER

EXPANSIE

geografische geleidelijkheid
(versus stamboommodel)
lexicale geleidelijkheid (versus
klankwettigheid)

---

socio-politieke achtergrond

Hoofdstuk 17. Geografische factoren

17.7

 theoretische formulering:
– geografische geleidelijkheid: golfmodel
(Schmidt 1872)
– lexicale geleidelijkheid: lexicale diffusie
(Wang 1969)
– sociale achtergrond (= sociale geleidelijkheid):

sociolinguïstiek (Labov)

Hoofdstuk 17. Geografische factoren

17.8

Synchrone sociolinguïstiek
correlatie tussen linguïstische variabelen en sociale
variabelen, zoals m.n.
– sociale klasse
– leeftijd
– geslacht
– etnie
– stijl

Hoofdstuk 18. Sociale factoren

18.1

 methodologische vereiste: vermijden van observer's

paradox

(de onderzoekssituatie beïnvloedt het onderzochte)
voorbeeld: Labovs onderzoek in drie New Yorkse
warenhuizen
-- linguïstische variabele: uitspraak van r
-- klassevariabele: verschillende warenhuizen
-- stijlvariabele: herhaling van vraag

Hoofdstuk 18. Sociale factoren

18.2

Sociale stratificatie
bevindingen van Labov:
♦ sterke

klasse

correlatie van linguïstische variatie met sociale

patroon: hypercorrectie bij de middenklasse
('overdrijving')

♦ specifiek

er is nog een andere betekenis van
hypercorrectie (normatieve hypercorrectie):
'ik hoef te komen'
PS

Hoofdstuk 18. Sociale factoren

18.3

 Hoofdstuk 18. Sociale factoren

18.4

Hoofdstuk 18. Sociale factoren

18.5

 Sociolinguïstiek en taalverandering
vaststelling van correlatie tussen leeftijd en gebruik van een
linguïstisch kenmerk:
– weerspiegeling van een aan de gang zijnde verandering
– of age grading (leeftijdsspecifiek taalgedrag) ?

Hoofdstuk 18. Sociale factoren

18.6

methodologische achtergrond:
– 'apparent time'-onderzoek: synchrone leeftijdsstratificatie
als indicatie van verandering
– 'real time'-onderzoek: de verandering in haar reële
verloop gevolgd
⇒ age grading vaststellen door real-time-onderzoek

Hoofdstuk 18. Sociale factoren

18.7

 Martha's Vineyard
taalsituatie op eiland buiten New York, 1961 vergeleken
met 1931 m.b.t. centralisatie van diftongen
vaststellingen:
1) in 1961 neemt centralisatie af met de leeftijd
⇒ apparent-time-indicatie van verandering

Hoofdstuk 18. Sociale factoren

18.8

2) 65-jarigen in 1961 centraliseren meer dan 65-jarigen in
1933
⇒ bevestiging uit real-time-onderzoek van de
verandering
sociale achtergrond: identificatie met eiland, in contrast met
de immigrerende 'mainlanders'

Hoofdstuk 18. Sociale factoren

18.9

 Het Laboviaanse taalveranderingsmodel
•

natuurlijke en spontane vrije variatie

•

een variant krijgt een groepsidentificerende functie

•

prestigefactoren kunnen zorgen voor expansie van de
variabele buiten de oorspronkelijke groep

Hoofdstuk 18. Sociale factoren

18.10

Résumé van het parcours
vertreksituatie:
– m.b.t. de microstructurele aspecten:
klankwettigheid
– m.b.t. de macrostructurele aspecten
stamboommodel
op beide punten verschuiving naar een alternatief:

Hoofdstuk 18. Sociale factoren

18.11

 [a] MACROSTRUCTUREEL
in het stamboommodel is genealogische splitsing normaal
en ontlening een uitzondering
in het Laboviaanse model is ontlening (tussen sociolecten,
op grond van prestige) normaal; verandering van een taal
als geheel is het limietgeval van dergelijke ontleningen

Hoofdstuk 18. Sociale factoren

18.12

[b] MICROSTRUCTUREEL
in het Neogrammatische model is klankwettigheid van
fonetische verandering normaal, en zijn uitzonderingen
lexicaal gebonden
in het lexicale-diffusiemodel is de lexicale gebondenheid
van klankveranderingen normaal; klankwetttigheid is het
limietgeval van een dergelijke lexicale diffusie
PS

[a] en [b] hoeven niet samen te gaan

Hoofdstuk 18. Sociale factoren

18.13

 Uitgangspunten
we weten nu meer over de mechanismen van
taalverandering, maar hebben we ook een verklaring?
principes voor de volgende discussie:
– een functionele (teleologische) verklaring
– ontwikkeling van het model voor het lexicon, dan
extrapolatie naar andere sectoren van de grammatica

Hoofdstuk 19. Een functioneel verklaringsmodel

19.1

Functionele verklaringen
"take the form of indicating one or more functions ... that a
unit performs in maintaining certain traits of a system to
which the unit belongs, or of stating the instrumental role an
action plays in bringing about some goal"
(Nagel 1961)
→ twee types teleologische verklaringen:

Hoofdstuk 19. Een functioneel verklaringsmodel

19.2

 [a] Hendrik VIII wou scheiden van Catharina van Aragon
om bij een nieuwe vrouw een zoon te kunnen krijgen
→

doelgerichte handelingen met een specifieke
doelstelling

[b] de mens heeft longen om het lichaam te voorzien van
zuurstof voor de verbranding van voedingsstoffen
→

de werking van onderdelen van min of meer
permanente structuren

Hoofdstuk 19. Een functioneel verklaringsmodel

19.3

Toepassing op de taalkunde
type [a]: communicatieve expressiviteit
creatie van een middel dat aan een communicatieve
behoefte tegemoet komt
bv. ontlening van een woord voor een tot dan
onbekend begrip

Hoofdstuk 19. Een functioneel verklaringsmodel

19.4

 type [b]: structurele efficiëntie
wijzigingen aan structuurkenmerken die de
verwezenlijking van de functie van de taal
bemoeilijken
bv. homonymievrees

cattus > gat "kat"
gallus > gat "haan"

Hoofdstuk 19. Een functioneel verklaringsmodel

19.5

therapeutische ontwikkeling:
in de betekenis "haan" substitutie door faisan etc.

Hoofdstuk 19. Een functioneel verklaringsmodel

19.6

 Nuancering
type [b] is secundair t.o.v. type [a]
immers, systeemveranderingen verlopen altijd via
individuele communicatieve handelingen, als in type [a]
gemeenschappelijk resultaat komt door:
– parallelle ontwikkelingen bij verschillende individuen
– cumulatieve ontwikkelingen bij verschillende individuen
"onzichtbare hand"-proces (bv. Laboviaanse imitatie)

Hoofdstuk 19. Een functioneel verklaringsmodel

19.7

Uitgangspunt
als taalverandering te verklaren is door een combinatie van
expressieve factoren en efficiëntiefactoren, wat kunnen we
dan meer zeggen over beide reeksen van factoren ?

Hoofdstuk 20. Expressiviteitsfactoren

20.1

 Types van expressieve waarden
denotationele betekenis: verwijzingswaarde
- beschrijving van referent
connotationele betekenis: gevoelswaarde
- houding t.o.v. referent
stilistische betekenis: stijlwaarde
- houding t.o.v. omstandigheden & sociale context

Hoofdstuk 20. Expressiviteitsfactoren

20.2

PS 1
opgepast met de term ''connotationeel''
(hier synoniem van ''emotief'', maar soms ruimer gebruikt)
PS 2
connotationele en stilistische waarde berusten op een
onomasiologische vergelijking van de ''normale'' term met
een alternatief

Hoofdstuk 20. Expressiviteitsfactoren

20.3

 Connotationele waarde
eufemisme
het tijdelijke met het eeuwige verwisselen / sterven
dysfemisme
een onzindelijke redenering / een onjuiste redenering
hyperbool
het onmogelijke doen / zoveel mogelijk doen
litotes
niet weinig blij zijn / heel erg blij zijn

Hoofdstuk 20. Expressiviteitsfactoren

20.4

Onderling verband
eufemisme
dysfemisme
hyperbool
litotes

Hoofdstuk 20. Expressiviteitsfactoren

20.5

 PS
in principe twee paren van begrippen
eufemisme:

tekenverandering van - naar +

dysfemisme: tekenverandering van + naar hyperbool:

tekenversterking
van + naar ++, van - naar --

litotes:

tekenverzwakking
van ++ naar +, van -- naar -

echter: overlapping tussen de twee paren

Hoofdstuk 20. Expressiviteitsfactoren

20.6

- eufemisme / (negatieve) litotes
bv. ''hij is niet zuiver op de graat, en dat is dan nog
eufemistisch gezegd''
- dysfemisme / (negatieve) hyperbool:
bv. ''ik geef toe dat hij niet zuiver op de graat is, maar
gepatenteerde schuinsmarcheerder vind ik wel wat
overdreven''

Hoofdstuk 20. Expressiviteitsfactoren

20.7

 Stilistische waarde
uiting van houding t.o.v. de wisselende gesprekssituatie:

register

bv. fiets / rijwiel
uiting van min of meer permanente positie in de sociale
context

bv. B blouson / N jack

Hoofdstuk 20. Expressiviteitsfactoren

20.8

Expressiviteit en klankwettigheid
nu we beter weten wat we onder 'expressiviteit' moeten
verstaan, kunnen we nu ook de band met taalverandering
beter begrijpen ?
als verklaring van uitzonderingen:
traditioneel geaccepteerd, ook door de neogrammatici
bv. verduveld / verduiveld
vgl. expressieve woordvorming in stameltaal

Hoofdstuk 20. Expressiviteitsfactoren

20.9

 als verklaring van klankwettigheid:
een mogelijkheid om een van de belangrijkste
mechanismen van taalverandering onder de noemer
'expressiviteit' te plaatsen
als de Laboviaanse, sociale motivering van klankwettigheid
geïnterpreteerd wordt in termen van 'stijlwaarde' in ruime
zin (d.w.z. als uiting van groepslidmaatschap), dan valt ook
het ontstaan van klankwettigheid onder de
expressiviteitsfactor

Hoofdstuk 20. Expressiviteitsfactoren

20.10

Uitgangspunt
als expressiviteit al zo'n duidelijke rol speelt, wat is dan nog
het belang van de efficiëntiefactoren ?
strategie: laten we eerst kijken of efficiëntie een rol speelt in
het lexicon (waar ook de expressiviteit het duidelijkst is), en
daarna kijken of we de resultaten kunnen extrapoleren

Hoofdstuk 21. Efficiëntiefactoren 1

21.1

 Semantische efficiëntiefactoren
stelling: de semasiologische structuur van lexicale
elementen ondersteunt op een efficiënte manier de functies
van de taal
in concreto:
de prototypische aard van semasiologische structuren
is functioneel verklaarbaar

Hoofdstuk 21. Efficiëntiefactoren 1

21.2

Prototypiciteitsverschijnselen
saillantheid: structuur met kern + periferie
↔ gelijke status van alle elementen van de categorie
flexibiliteit: definitionele soepelheid
↔ klassieke definitie met nodige en voldoende
voorwaarden

Hoofdstuk 21. Efficiëntiefactoren 1

21.3

 Ter illustratie: fruit
saillantheid
gewichtsverschillen tussen leden van de categorie
duidelijke versus minder duidelijke fruitsoorten
bv. kokosnoot ?
flexibiliteit
afwezigheid van een klassieke definitie
er is geen verzameling kenmerken die voor alle fruitsoorten
geldt, en die voldoende is om "fruit" van andere categorieën
te onderscheiden
Hoofdstuk 21. Efficiëntiefactoren 1

21.4

A niet-algemene kenmerken
de schil is harder dan de kern ↔ aardbei
er zitten zaadjes of pitten in, die je niet opeet ↔ banaan,

aardbei

je kunt ze eten zonder koken of bereiding, en dan zijn ze
lekker ↔ citroen
voor ze rijp zijn zijn ze zuur ↔ banaan
ze bevatten (veel, drinkbaar) sap ↔ banaan
ze zijn ook goed om gedroogd te eten ↔ meloen
ze groeien aan bomen ↔ aardbei
ze hebben een zoete of zoetzure smaak ↔ avocado

Hoofdstuk 21. Efficiëntiefactoren 1

21.5

 B kenmerken die wel algemeen, maar samen niet
voldoende distinctief zijn
ze groeien niet in de grond, maar aan dingen die zelf uit de
grond groeien
ze zijn niet onmiddellijk eetbaar maar moeten rijpen
ze zijn groen voor ze rijp zijn
ze worden door de mens als voedsel gekweekt
↔ tomaten, sommige noten, sommige kruiden

Hoofdstuk 21. Efficiëntiefactoren 1

21.6

Prototypiciteit als efficiëntiefactor
als prototypiciteit typisch is voor talige categorieën, kunnen
we het bestaan van prototypiciteit dan functioneel
verklaren?
welk type semantische structuur is efficiënt ?
- te realiseren: soepele aanpasbaarheid aan wisselende
buitentalige omstandigheden
- te realiseren: zuinigheid m.b.t. het aantal op te nemen
categorieën
- te vermijden: arbitrariteit in de betekenistoekenning
Hoofdstuk 21. Efficiëntiefactoren 1

21.7

 enerzijds: de flexibiliteit van prototypische categorieën
zorgt voor soepele aanpasbaarheid + beperking van het
aantal categorieën
anderzijds: de saillantheidsstructuur van prototypische
categorieën zorgt voor beperkingen op de flexibiliteit die
arbitrariteit vermijden (perifere extensie is alleen
mogelijk als er aansluiting is bij de prototypische kern)

Hoofdstuk 21. Efficiëntiefactoren 1

21.8

Stand van zaken
reeds geïdentificeerde efficiëntiefactoren:
– wat betreft de semantische organisatie: prototypiciteit
– wat betreft de lexicale organisatie (i.e. betreffende de
relatie tussen vorm en inhoud): isomorfie (één-op-éénverhouding tussen vorm en inhoud)

Hoofdstuk 22. Efficiëntiefactoren 2

22.1

 Eerste uitbreiding
meer factoren betreffende de relatie vorm/inhoud
– iconiciteit: de vorm weerspiegelt op een materiële manier
iets van de inhoud
– transparantie: de betekenis is afleidbaar uit de
samenstellende delen
bv. hamac > hangmat

Hoofdstuk 22. Efficiëntiefactoren 2

22.2

Tweede uitbreiding
onderliggende principes:
spreker-georiënteerd: optimalisatie van productie
prototypiciteit: de voordelen van prototypiciteit (flexibele
categorisatie, economische opslag) zijn (in de eerste
plaats) voordelen voor de spreker
hoorder-georiënteerd: optimalisatie van perceptie
isomorfie, iconiciteit, transparantie: telkens een manier
om het terugvinden van betekenissen te vergemakkelijken
Hoofdstuk 22. Efficiëntiefactoren 2

22.3

 Derde uitbreiding
zijn er vergelijkbare verschijnselen in het puur formele vlak
(i.e. de vorm alleen betreffend, niet de relatie tussen vorm
en inhoud) ?
toegepast op de fonologie:
– Natuurlijke Fonologie
– Martinet: push / drag chains

Hoofdstuk 22. Efficiëntiefactoren 2

22.4

Natuurlijke Fonologie
principes:

- aansluiten van fonologie bij natuurlijke articulatorische
basis
- natuurlijke processen vs. "ontleerde" processen

invulling:

lenition vs. fortition

Hoofdstuk 22. Efficiëntiefactoren 2

22.5

 lenition processes

fortition processes

- spreker-gericht

- hoorder-gericht

- bv. assimilatie,
monoftongering,
verkorting,
deletie

- bv. dissimilatie,
diftongering,
rekking,
epenthese

- vooral in onbeklemtoonde omgeving

- vooral in beklemtoonde
omgeving

- typisch voor
informele stijl

- typisch voor
formele stijl

Hoofdstuk 22. Efficiëntiefactoren 2

22.6

Martinet: fonologische herstructurering
push chain:
samenval van fonemen zorgt voor verschuiving van één
van beide samenvallende fonemen
drag chain:
gat in het fonologische systeem zorgt voor aanzuiging van
andere fonemen

Hoofdstuk 22. Efficiëntiefactoren 2

22.7

 ter illustratie:
IE

bh dh gh

OGM

bdg

ptk

v/b δ/d γ/g

ptk

fθχ

Hoofdstuk 22. Efficiëntiefactoren 2

22.8

interpretatie als push chain:
IE

bh dh gh

OGM

Hoofdstuk 22. Efficiëntiefactoren 2

bdg

ptk

X
Y
ptk
v/b δ/d γ/g

Z

f θχ

22.9

 intepretatie als drag chain:
IE

bh dh gh

bdg

ptk

Z
Y
ptk
v/b δ/d F/g

OGM

X

fTX

Hoofdstuk 22. Efficiëntiefactoren 2

22.10

verklaring:
push chain: functionele belasting als gevolg van
homonymievorming
twijfelachtig !
drag chain: optimale opvulling van fonologische ruimte
optimalisatie van perceptie, o.m.
- systematisatie van distinctieve kenmerken
- maximalisatie van fonetische afstand tussen
fonemen

Hoofdstuk 22. Efficiëntiefactoren 2

22.11

 Beperkingen op de functionele visie
therapeutische i.p.v. preventieve werking
cf. homonymievrees: waarom komt de "pathologische"
situatie überhaupt tot stand ?
mislukte werking van de principes
cf. contaminaties als 'onafgezien van': wegwerking van
overtollige synonymie zorgt voor extra synoniem !

Hoofdstuk 22. Efficiëntiefactoren 2

22.12

onderlinge verhouding van de principes
cf. homonymie: wanneer een lexicale therapie à la Gilliéron,
of wanneer semantische samenval à la "verweerd" ?

geen voorspelbaarheid van de ontwikkelingen !

Hoofdstuk 22. Efficiëntiefactoren 2

22.13

 Samenvatting
- zowel macrostructureel als microstructureel een omkering
van het klassieke 19de-eeuwse model
- lexicaal gemedieerde analogie i.p.v. algemene regels
- expressiviteit i.p.v. blinde wetmatigheid
cf. BA2 over de evolutie van de 20ste-eeuwse taalkunde

Hoofdstuk 22. Efficiëntiefactoren 2

22.14

 