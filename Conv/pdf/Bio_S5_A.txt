WETENSCHAP & TECHNOLOGIE KULAK
Biologie campus Kulak
Genetica
Koenraad Muylaert
KU Leuven Kortrijk Kulak, Wetenschap & Technologie
Academiejaar 2021-2022
 Inhoudsopgave
1 Inleiding
2 De experimenten van Mendel
3 Aanvullingen op Mendel
3.2.3 Interactie tussen genen in metabole ketens . . . . . . . . . 33
4 Chromosomen
4.2 Genetische recombinatie door stukuitwisseling . . . . . . . . . . . 45
5 Mutaties en herstel
5.2 Mutaties in meercellige organismen en kanker . . . . . . . . . . . 71
Inhoudsopgave
6 Populatiegenetica
7 De genetica van bacteriën en virussen
8 Genregulatie
8.2.3 Ontdekking van het lac operon door Jacob en Monod . . 121
8.3.2 Activatie van transcriptie door RNA polymerase . . . . . 124
9 Ontwikkelingsgenetica
9.2.2 Embryonale ontwikkeling in ongewervelden . . . . . . . . 134
9.2.3 Embryonale ontwikkeling in gewervelden . . . . . . . . . . 134
 Inhoudsopgave
9.4.1 Ontwikkeling van een zygote tot larve in Drosophila . . . 139
9.4.5 Differentiatie van segmenten in Drosophila . . . . . . . . 141
10 Evolutie van ontwikkeling
10.1 Basisconcepten in evolutie van ontwikkeling . . . . . . . . . . . . 145
10.2 Hoe mutaties tot een nieuw fenotype kunnen leiden . . . . . . . . 146
10.3 Hoe bestaande genen een nieuwe functie kunnen krijgen . . . . . 150
10.4 Convergente evolutie: mutaties in zelfde genen? . . . . . . . . . . 150
10.6 Case-studie: verscheidenheid aan ogen in de dierenwereld . . . . 152
11 Oefeningen
Inhoudsopgave
 Hoofdstuk 1
Inleiding
Wat is genetica?
De genetica is een discipline binnen de biologie waarin de variatie tussen individuen en de erfelijkheid van deze variatie bestudeert wordt. De mens is zich
reeds sinds de prehistorie bewust van de erfelijkheid van kenmerken, maar is
pas sinds de 19e eeuw in staat deze patronen van erfelijkheid nauwkeurig te
voorspellen (de Mendeliaanse genetica). Het is pas sinds het midden van de
20e eeuw dat de moleculaire mechanismen gekend zijn die de overerving van
kenmerken verklaren. Genetica is een wetenschap die in volle ontwikkeling is.
Zaken die een decennium geleden nog onmogelijk waren zijn vandaag de dag
reeds realiteit of zullen dat in de nabije toekomst worden, zoals het sequeneren
van volledige genomen of het gericht corrigeren van mutaties in het genoom.
Genetica speelt een belangrijke rol in diverse aspecten van onze maatschappij. Een groot aantal niet of moeilijk te behandelen ziektes worden veroorzaakt
door erfelijke afwijkingen. Afwijkingen zoals het syndroom van Down worden
veroorzaakt door een afwijkend chromosoomaantal. Sikkelcelanemie, een erfelijke afwijking die vooral in Afrika voorkomt, wordt veroorzaakt door overerving
van een mutant gen voor hemoglobine. Kanker wordt veroorzaakt doordat bepaalde cellen in ons lichaam mutaties opstapelen waardoor ze ongecontroleerd
gaan delen. Genetica is van groot belang in de ontwikkeling van behandelingen
voor dergelijke afwijkingen (vb. gentherapie) of voor het vroegtijdig opsporen
ervan (vb. prenatale diagnose). Genetica speelt ook een steeds belangrijkere
rol in de criminologie, zoals bij het opsporen van misdadigers via DNA-sporen
(de forensische genetica). In de landbouw helpt de genetica bij het selecteren
van sterkere of productievere rassen (vb. selectie van graangewassen uit wilde
variëteiten). Vandaag de dag tracht men dit proces te versnellen door middel
van genetische manipulatie.
Het genoom
Wat is een genoom en hoe werkt het
Het totale pakket van alle erfelijke materiaal van een organisme wordt het genoom genoemd. Het genoom is het geheel van coderende en niet-coderende
genoom
Genen
DNA
nucleotide
mutatie
fenotype
allelen
Hoofdstuk 1. Inleiding
sequenties in het DNA. Organismen zijn ofwel ééncellig (vb. bacteriën, protozoa) ofwel meercellig. Meercellige organismen bestaan uit talrijke cellen die
samenwerken (vb. planten en dieren). Elke cel in het organisme bevat dezelfde
kopie van het genoom maar in verschillende celtypes worden andere genen geactiveerd.
Genen zijn sequenties in het DNA die coderen voor een proteı̈ne. Het zijn
deze proteı̈nen die processen in de cel reguleren en die de vorm en/of functie van
de cel bepalen. Het is via proteı̈nen dat genen de vorm en functie van een organisme beı̈nvloeden. De genen zijn gelegen in het DNA (deoxyribonucleı̈nezuur).
DNA bestaat uit een dubbele keten van nucleotiden. Een nucleotide bestaat
uit een suiker, een fosfaatmolecule en een stikstofhoudende base. Terwijl de suiker en fosfaatbindingen steeds dezelfde zijn kunnen de basen verschillen: adenine
(A), thymine (T), guanine (G) en cytosine (C). De volgorde van de basen in
het DNA vormt een code voor de volgorde van de aminozuren in een proteı̈ne.
De volgorde van aminozuren bepaalt op zijn beurt de functie van het proteı̈ne.
Wanneer er een wijziging optreedt in de volgorde van basen in het DNA spreekt
men van een mutatie. Een mutatie resulteert in een afwijkend proteı̈ne, wat op
zijn beurt een afwijking genereert in de cel of in het volledige organisme. Deze
afwijking die waargenomen kan worden wordt ook het fenotype van de mutatie
genoemd. Verschillende versies van een bepaald gen met kleine verschillen in de
volgorde van basenparen worden allelen van hetzelfde gen genoemd.
Verschillen in genoom-opbouw tussen organismen
prokaryoten
eukaryoten
organellen
haploı̈d
diploı̈d
homologe chromosomen
chromatiden
Bacteriën of prokaryoten hebben een éénvoudige cel met relatief weinig DNA.
Het DNA vormt een cirkelvormig chromosoom dat vrij voorkomt in het cytoplasma van de cel.
In tegenstelling tot prokaryoten hebben eukaryoten een meer complexe
cel. Eukaryote organismen omvatten de protisten, fungi, planten en dieren. Het
DNA is verspreid over meerdere chromosomen en deze chromosomen bevinden
zich in de celkern of nucleus. De cel van eukaryote organismen bevat diverse
organellen die eveneens DNA kunnen bevatten. Deze zijn de mitochondria
(vrijwel alle eukaryote organismen) en de chloroplasten (enkel bij planten en fotosynthetische protisten). Deze organellen zijn in feite bacteriën die in symbiose
leven met de eukaryote cel. Het chromosoom van de mitochondria en chloroplasten lijkt dan ook op dat van hun prokaryote voorouders. Deze cursus richt
zich vooral op eukaryoten. De genetica van prokaryoten komt vooral aan bod
in hoofdstuk 6.
Elke eukaryote soort heeft een kenmerkend aantal chromosomen. Fungi
(schimmels en paddenstoelen), vele protisten (ééncellige organismen en primitieve planten) zijn haploı̈d en hebben cellen die slechts één exemplaar van elk
chromosoom bevatten. Hun chromosoomaantal wordt weergegeven als ’n’ (vb.
n = 6 of n = 11). De hogere planten en dieren zijn diploı̈d en bezitten cellen met twee exemplaren van elk chromosoom. Hun chromosoomaantal wordt
weergegeven als ’2n’ (vb. 2n = 46 bij de mens).
Beide chromosomen van een chromosomenpaar in diploı̈de organismen worden homologe chromosomen genoemd. Deze homologe chromosomen bevatten dezelfde genen, maar kunnen van elk gen verschillende allelen dragen. Elk
homoloog chromosoom bestaat uit twee delen of chromatiden. Deze chromatiden dragen dezelfde genen en van elk gen hetzelfde allel. Ze zijn in tegenstelling
 1.2. Het genoom
tot de homologe chromosomen wel identiek. De twee chromatiden zijn met elkaar
verbonden ter hoogte van het centromeer. De uiteinden van de chromatiden
worden telomeren genoemd.
Elk chromatide is opgebouwd uit één enkele DNA streng die sterk opgevouwen is. Elke DNA-streng is eerst opgevouwen rond proteı̈nen die histonen
genoemd worden. Een kern van histonen waarrond DNA gewonden is, wordt
een nucleosoom genoemd. De streng van DNA en nucleosomen wordt opgevouwen tot een solenoı̈de die het chromatine genoemd wordt. Het chromatine
is geassocieerd met een proteı̈ne structuur (’scaffold’ of steiger) die de structuur
van het chromosoom handhaaft. Chromatine dat sterk opgevouwen is, wordt
heterochromatine genoemd. Het euchromatine is minder sterk opgevouwen
en heeft meer actieve genen dan heterochromatine.
centromeer
telomeren
histonen
nucleosoom
chromatine
heterochromatine
euchromatine
Het menselijke genoom
De mens is net als andere dieren diploı̈d. Het menselijke genoom omvat n = 23 of
2n = 46 chromosomen. De totale omvang van het genoom is ongeveer 3 miljard
basenparen (zie figuur 1.1). Dit komt overeen met ongeveer 750 megabyte aan
informatie. Het genoom bevat zo’n 20 000 tot 25 000 genen. Deze genen nemen
ongeveer 25 % van het totale genoom in. De genen bestaan echter voor een
groot deel uit introns: sequenties die na transcriptie uit het mRNA weggeknipt
worden (’splicing’). Slechts 1.1 % van het totale genoom bestaat uit exons of
sequenties die vertaald worden naar proteı̈nen. Daardoor is het totaal van alle
proteı̈nen in een cel (het proteoom) groter dan het aantal genen. 44 % van het
genoom bestaat uit vaak herhaalde mobiele elementen (zie hoofdstuk 6) en 15 %
uit ander repetitief DNA. Nog eens 15 % bestaat uit uniek maar niet-coderend
DNA. Terwijl men er vroeger vanuit ging dat dit niet-coderende DNA geen
functie had, begint men vandaag in te zien dat het niet-coderende DNA mogelijk
toch een rol speelt. Uit het ENCODE-project bleek dat ongeveer twee derde
van alle DNA van de mens ooit werd vertaald naar RNA. Dit niet-coderende
DNA speelt onder andere een rol in de regulatie van genen (zie hoofdstuk 7).
Figuur 1.1: Samenstelling van het menselijk genoom
introns
exons
Hoofdstuk 1. Inleiding
 Hoofdstuk 2
De experimenten van
Mendel
Situering van Mendels werk
Resultaten van vroege experimenten
De mens is steeds gefascineerd geweest door gelijkenissen tussen verwanten of
door verschillen in rassen van planten en dieren. De mens besefte reeds vroeg
dat kenmerken van de ene generatie naar de andere doorgegeven kunnen worden.
Vanaf de 18e eeuw probeerde men beter te begrijpen wat het onderliggende mechanisme is waarmee kenmerken worden doorgegeven. De gangbare hypothese
was de zogenaamde ’blending theorie’. Deze theorie stelde dat de kenmerken
van de nakomelingen een mengeling waren van de kenmerken van de ouders. Dit
zou betekenen dat wanneer je een variëteit met rode bloemen kruist met een
variëteit met witte bloemen de nakomelingen roze bloemen zouden hebben. Het
duurde tot 1865 tot de monnik Gregor Mendel een model zou ontwikkelen
waarmee het resultaat van kruisingsexperimenten voorspeld kon worden. Zijn
onderzoek bleef echter lange tijd onbekend bij het brede publiek en werd pas
herontdekt in 1900. Mendel is overleden in 1884, vooraleer wetenschappers over
de hele wereld het belang van zijn onderzoek inzagen.
Gregor Mendel
De experimentele aanpak van Mendel
Gregor Mendel maakte gebruik van de erwt, Pisum sativum, als onderzoeksorganisme. De erwt had verscheidene voordelen als modelorganisme voor Mendel.
Ten eerste was er al vrij veel informatie over erfelijkheid bij deze soort beschikbaar. Ten tweede groeit de tuinerwt vrij snel, waardoor resultaten van experimenten snel verkregen konden worden. Ten derde bestaan van deze soort vele
variëteiten met duidelijk verschillende kenmerken (zaadkleur en -vorm, kleur
en vorm van peulen, bloemkleur, hoogte en positie van de bloemen). Voor elk
kenmerk zocht Mendel twee contrasterende types (bijvoorbeeld witte of paarse
bloemen, gele of groene erwten, enz.). De tuinerwt heeft ook als voordeel dat de
bevruchting goed gecontroleerd kan worden. De bloem is in een jong stadium
gesloten. Door jonge bloemen te openen en de meeldraden weg te knippen kan
zelfbestuiving worden voorkomen. Door middel van een penseel kan vervol11
zelfbestuiving
zuivere lijnen
kruisingsexperimenten
Hoofdstuk 2. De experimenten van Mendel
gens stuifmeel van de ene plant op gecontroleerde manier worden overgebracht
op de stempel van de andere plant.
Mendel had niet alleen een biologische, maar ook een wiskundige opleiding
genoten. Een belangrijke sterkte in Mendels onderzoek was dat hij z’n resultaten
wiskundig analyseerde. Zo ontdekte hij dat een kruising leidde tot verschillende
types van nakomelingen in welbepaalde verhoudingen. Deze verhoudingen vond
hij terug bij vele kenmerken, waaruit hij concludeerde dat er een algemeen
principe aan de basis van deze overerving moest liggen.
Mendel vertrok in z’n experimenten van zuivere lijnen. Dit zijn stammen die steeds aan zelfbestuiving onderworpen worden totdat de kenmerken na
enkele generaties constant blijven. Deze stammen zijn homozygoot voor een
welbepaald kenmerk. Mendel onderwierp deze zuivere lijnen vervolgens aan
kruisingsexperimenten. Hij voerde wederkerige kruisingen uit waarbij hij de
stempel van een plant bevruchtte met stuifmeel van een andere plant en omgekeerd. Een belangrijke stap vooruit ten opzichte van eerder experimenten was
dat Mendel de nakomelingen van deze kruisingen aan zelfbestuiving onderwierp
om de kenmerken van de nakomelingen te bestuderen. Hij hield nauwkeurig de
verhoudingen van kenmerken bij van de nakomelingen die voortkwamen uit de
kruisingsexperimenten.
Monohybride kruisingen
De experimenten van Mendel
monohybride kruising
parentale generatie
eerste filiale generatie
dominant
recessief
Een kruising waarbij naar slechts één enkel kenmerk gekeken wordt is een monohybride kruising(zie figuur 2.1 ). Mendel kruiste twee zuivere lijnen die
verschilden met betrekking tot één bepaald kenmerk. Als voorbeeld nemen we
hier een zuivere lijn erwten met witte bloemen en een zuivere lijn met paarse
bloemen. Deze twee zuivere lijnen vormden de ouderlijke of parentale generatie (P). De nakomelingen van deze kruising noemde hij de eerste filiale
generatie (F1). Deze eerste generatie bleek te bestaan uit planten met enkel
paarse bloemen. Omdat alle F1 nakomelingen paarse bloemen hadden en geen
enkele witte noemde hij het paarse kenmerk dominant en het witte kenmerk
recessief .
Vervolgens onderwierp Mendel deze eerste generatie aan zelfbestuiving. De
nakomelingen daarvan noemde hij de tweede filiale generatie of F2. Binnen
deze F2-generatie nam hij steeds een 3:1 verhouding waar van planten met het
dominante kenmerk (paarse bloemen) ten opzicht van het recessieve kenmerk
(witte bloemen).
Deze F2-generatie onderwierp hij opnieuw aan zelfbestuiving. Daaruit bleek
dat niet alle planten met paarse bloemen uit de F2-generatie identieke nakomelingen opleverden. Twee derde van de F2-erwten met paarse bloemen had
nakomelingen met zowel witte als paarse bloemen en waren dus genetisch gelijk aan de F1-erwten. Eén derde van de F2-erwten met paarse bloemen bleek
enkel nakomelingen met paarse bloemen op te leveren en was dus een zuivere
paarse lijn, net als in de P-generatie. De F2-erwten met witte bloemen waren
eveneens een zuivere witte lijn. Daaruit leidde Mendel af dat de 3:1 verhouding
in de F2-generatie eigenlijk een 1:2:1 verhouding was.
 2.2. Monohybride kruisingen
Figuur 2.1: Monohybride kruisingsexperiment van Mendel
Hoofdstuk 2. De experimenten van Mendel
Conclusies uit experimenten van Mendel
Op basis van dit experiment kon Mendel besluiten dat de toen gangbare ’blending theorie’ niet correct was. Mendel stelde een model op dat de overerving
van kenmerken kon verklaren:
genen
• Ouders geven informatie door die voor bepaalde kenmerken codeert; deze
pakketjes van informatie werden later genen genoemd
allelen
• Eén gen kan verschillende vormen bezitten; deze verschillende varianten
van een gen zijn de allelen (’R’ of ’r ’)
• Elk individu bezit twee allelen van elk gen
homozygoot
heterozygoot
• Een individu met twee keer hetzelfde allel van een gen is homozygoot
(rr of RR) voor dit kenmerk; een individu met twee keer een verschillend
allel van een gen is heterozygoot (Rr )
• Allelen kunnen dominant of recessief zijn; recessieve allelen komen enkel
tot expressie in individuen die homozygoot zijn voor dit recessieve allel
(rr ); in heterozygote individuen (Rr ) wordt enkel het dominante allel
(’R’) tot expressie gebracht;
• De allelen vermengen zich niet met elkaar en worden afzonderlijk doorgegeven aan de nakomelingen via de gameten; elke ouder geeft willekeurig
één van de twee allelen door aan zijn nakomelingen
genotype
fenotype
principe van segregatie
Het genotype omschrijft de allelen die een individu bezit. Het fenotype
zijn de allelen die tot uiting komen in een individu. Planten met een Rr of
RR genotype hebben hetzelfde fenotype terwijl planten met een rr genotype
een ander fenotype hebben. Bijvoorbeeld, in de F2-generatie nemen we een
3:1 fenotypische verhouding waar die het resultaat is van een 1:2:1 genotypische
verhouding.
Mendels principe van segregatie stelt dat de allelen van een gen tijdens
de vorming van de gameten segregeren (’uiteen gaan’) . Tijdens de geslachtelijke voortplanting worden de allelen opnieuw verenigd, waarbij elk van de
twee allelen afkomstig is van een andere ouder. Vandaag de dag weten we dat
de twee allelen op de homologe chromosomen gelegen zijn, dat de homologe
chromosomen gescheiden worden over de gameten tijdens de meiose en opnieuw
samengebracht worden in de zygote bij de syngamie. Mendel had echter geen besef van dit onderliggende mechanisme waarmee genen werden doorgegeven. Hij
wist niet dat genen gelegen waren op chromosomen, laat staan dat ze gecodeerd
werden door DNA. Dit werd pas jaren later ontdekt.
Mendel besprak zijn resultaten met professor Carl Nägeli van de universiteit
van Wenen. Hij stelde Mendel voor om de experimenten te herhalen met havikskruid (Hieracium). Hieracium vormt weliswaar bloemen, maar plant zich
volledig ongeslachtelijk voort (een fenomeen dat gekend staat als apomixis, zie
verder). Hierdoor kon hij zijn experimenten niet herhalen. Mendel had het geluk dat de genen voor de kenmerken die hij bestudeerde ofwel gelegen waren op
verschillende chromosomen, ofwel ver uit elkaar lagen op dezelfde chromosomen.
Indien dit niet het geval was geweest dan had hij koppeling waargenomen en
dit zou geleid hebben tot resultaten die met zijn theorie niet verklaard kunnen
worden. Ook wanneer bepaalde kenmerken onvolledige dominantie (zie verder)
 2.2. Monohybride kruisingen
zouden vertonen, of beı̈nvloed zouden worden door meerdere genen (polygene
kenmerken, zie verder) zou Mendel problemen gehad hebben om de resultaten
te verklaren.
Gebruik van symbolen
Het genotype van een individu wordt beschreven via een symbolische lettercombinatie. Het dominante allel wordt meestal met hoofdletters weergegeven, het
recessieve allel met kleine letters. De afkorting van een gen verwijst vaak - maar
niet altijd - naar het mutante fenotype dat door het recessieve allel veroorzaakt
wordt. Een gen wordt dus vaak vernoemd naar de mutante versie van het gen
en niet naar de normale functie van het gen. Albino mutaties resulteren in een
tekort aan melanine. Nochtans zijn deze mutaties gelegen in genen die net een
centrale rol spelen in de aanmaak van melanine.
Het allel dat het meest frequent in de populatie voorkomt, is het wild type
allel. Het wild type allel wordt soms ook weergegeven met + , bijvoorbeeld in
I+ . Het allel dat zeldzamer is en dat dus een ’afwijking’ veroorzaakt, is het
mutant allel. Dit kan bijvoorbeeld weergegeven worden als I, zonder + .
Een individu kan homozygoot recessief zijn (rr ), heterozygoot (Rr ), of homozygoot dominant (RR). Een kruising van een homozygoot recessief genotype
met een heterozygoot genotype wordt symbolisch weergegeven als rr X Rr. Een
gameet (zaadcel of eicel) bezit slechts één allel, en het genotype wordt weergegeven als R of r.
wild type
mutant
Het Punnett vierkant
Een Punnett vierkant is handig om de resultaten van een kruisingsexperiment
te voorspellen (zie figuur 2.2 ). Op beide zijden van het vierkant worden de genotypes weergegeven van de gameten die elke ouder voortbrengt. Elke gameet
bevat één van de twee allelen van elke ouder. Heterozygoten hebben twee types
gameten (R of r), homozygoten bezitten slechts één type gameet (twee keer r of
twee keer R). In een kruistabel binnen het vierkant worden de mogelijke combinaties van gameten weergegeven. Deze combinaties vormen de genotypes van
de nakomelingen. Op basis van deze genotypes kan men vervolgens de fenotypes afleiden. Het Punnett vierkant is handig bij mono- en dihybride kruisingen
maar wordt onhandig bij meer complexe kruisingen.
Punnett vierkant
De testkruising
Homozygoten voor het dominante allel (RR) hebben hetzelfde fenotype als heterozygoten (Rr ). Om het genotype van individuen met het dominante fenotype
na te gaan kan gebruikt gemaakt worden van de testkruising. In een testkruising wordt een individu met het dominante fenotype (RR of Rr ) gekruist met
met een homozygoot voor het recessieve allel (rr ) (zie figuur 2.3 ). Wanneer het
individu met het dominante fenotype homozygoot is (RR), zullen alle nakomelingen van de testkruising heterozygoot zijn (Rr ), en dus het dominante fenotype
vertonen. Wanneer het individu met het dominante fenotype heterozygoot is
(Rr ), zullen de nakomelingen voor de helft het dominante fenotype vertonen en
voor de helft het recessieve fenotype. De verhouding van fenotypes onder de
nakomelingen van een testkruising geeft de verhouding van de genotypes weer
testkruising
Hoofdstuk 2. De experimenten van Mendel
Figuur 2.2: Gebruik van het Punnett vierkant om de resultaten van kruisingsexperimenten te voorspellen
 2.3. Mendeliaanse overerving bij de mens
van de gameten van het geteste organisme. Bij een heterozygoot hebben de
helft van de gameten het dominante allel en de helft het recessieve allel, en dit
wordt gereflecteerd in de verhouding van de fenotypes van de nakomelingen.
Haplosufficiënte en haploinsufficiënte allelen
Bij haplosufficiënte genen volstaat één functionele kopie van het wild type
allel om voldoende normaal proteı̈ne te vormen om een kenmerk op normale
wijze tot expressie te laten komen. Het is pas wanneer beide kopieën ontbreken
dat het mutante fenotype tot uiting komt. Men spreekt in dit geval van een
recessieve mutatie. Genotype PP en Pp zijn normaal, terwijl genotype pp
de afwijking vertoont.
De haploinsufficiënte genen zijn genen waarvan het wild type allel enkel
in diploı̈de toestand voldoende proteı̈ne voortbrengt om een kenmerk tot uiting
te laten komen en om een normaal fenotype te verkrijgen. Van zodra één van de
twee allelen mutant is, zal het mutante fenotype tot uiting komen. Men spreekt
van een dominante mutatie. We hebben twee functionerende kopieën van dit
gen nodig om normaal te ontwikkelen. Genotype PP is in dit geval normaal,
terwijl zowel genotype Pp als pp de afwijking vertonen. Ontwikkelingsgenen
vormen proteı̈nen die de ontwikkeling sturen van zygote tot meercellig organisme. Dergelijke genen zijn vaak haploinsufficiënt. De hoeveelheid proteı̈ne is
namelijk bepalend voor de ontwikkeling. De twee kopieën van het gen produceren net genoeg proteı̈ne om de ontwikkeling normaal te doen verlopen. Eén
enkele kopie produceert te weinig proteı̈ne waardoor de ontwikkeling verstoord
wordt.
haplosufficiënte
recessieve mutatie
haploinsufficiënte
dominante mutatie
Mendeliaanse overerving bij de mens
Stamboomanalyse
Mutante allelen kunnen bij de mens erfelijke afwijkingen veroorzaken. Veel
erfelijke afwijkingen bij de mens illustreren het principe van segregatie. Bij de
mens is het uiteraard ethisch onverantwoord om gecontroleerde experimentele
kruisingen uit te voeren, zoals Mendel deed met erwten. Daarom baseert men
zich bij de mens op stamboomanalyse om overerving van bepaalde kenmerken
te bestuderen, en om na te gaan of een allel dominant of recessief is.
In stambomen wordt gebruik gemaakt van een vaste symboliek. Vierkant
wordt gebruikt voor mannen, terwijl cirkels gebruikt worden voor vrouwen.
Zwarte symbolen geven mannen of vrouwen weer waarbij de afwijking tot uiting komt in het fenotype. Witte symbolen geven mannen of vrouwen weer
waarbij de afwijking niet tot uiting komt in het fenotype (deze mannen of vrouwen kunnen wel heterozygoot zijn en dus drager zijn van het recessieve allel).
Generaties worden op verschillende lijnen geplaatst. Horizontale verbindingen
tussen mannen en vrouwen wijzen op huwelijken. Verticale verbindingen geven
nakomelingen uit een huwelijk weer.
Recessieve aandoeningen
Voorbeelden van afwijkingen bij de mens die veroorzaakt worden door recessieve allelen zijn albinisme, mucoviscidose, en sikkelcelanemie. Albinisme wordt
stamboomanalyse
Hoofdstuk 2. De experimenten van Mendel
Figuur 2.3: Gebruik van de testkruising om het genotype van een dominant fenotype
te bepalen
meestal veroorzaakt door een mutatie in het tyrosinase gen. Dit gen zet het
aminozuur tyrosine om tot het pigment melanine. Door de mutatie wordt geen
pigment aangemaakt en ontstaat een fenotype met licht haar en lichte huid.
Mucoviscidose wordt veroorzaakt door een mutatie in een transportproteı̈ne
dat chloride transporteert door de cytoplasmamembraan van epitheelcellen in
het lichaam. Hierdoor stapelt slijm zich op ter hoogte van het epitheel van
verschillende organen, waaronder de longen. Sikkelcelanemie komt verder aan
bod.
Recessieve afwijkingen zijn herkenbaar doordat ze voorkomen bij nakomelingen waarvan de ouders een normaal fenotype hebben. Ze kunnen enkel voorkomen wanneer beide ouders heterozygoot zijn en dus drager zijn van het recessieve allel. Wanneer beide ouders drager zijn, zal de afwijkingen bij gemiddeld
één op de vier nakomelingen tot uiting komen. Recessieve afwijkingen in een
stamboomanalyse kunnen herkend worden aan het feit dat (1) de afwijkingen
meestal verschijnt in de nakomelingen van niet getroffen ouders, en (2) de getroffen nakomelingen zowel vrouwen als mannen omvatten (dit in tegenstelling
tot geslachtsgekoppelde afwijkingen, zie verder).
Iedereen is drager van een aantal recessieve allelen die ernstige afwijkingen
kunnen veroorzaken. De ouders zijn echter drager van recessieve allelen in verschillende genen. Het is vrij uitzonderlijk dat beide ouders drager zijn van de
zelfde recessieve allelen. Daardoor zijn afwijkingen veroorzaakt door recessieve
mutaties eerder uitzonderlijk. Wanneer beide ouders echter verwant zijn, is de
kans groot dat ze drager zijn van dezelfde recessieve allelen. In dat geval is de
kans vrij groot dat de recessieve afwijking tot uiting komt bij de nakomelingen.
Om die reden zijn huwelijken tussen verwanten in de meeste culturen taboe. De
mens heeft ook een aangeboren afkeer van seks met broers/zussen. Het in elkaars nabijheid opgroeien wordt als signaal gebruikt voor nauwe verwantschap.
Broers en zussen die vanaf de geboorte gescheiden werden en elkaar op latere
leeftijd leren kennen hebben geen natuurlijke afkeer voor elkaar.
In de landbouw is het handig om te werken met zuivere lijnen die homozygoot zijn voor de gewenste kenmerken. In zuivere lijnen blijven kenmerken
van generatie op generatie behouden. Het nadeel van zuivere lijnen is dat ze
 2.3. Mendeliaanse overerving bij de mens
Figuur 2.4: Overerving van een recessieve, autosomale afwijking
niet alleen homozygoot zijn voor de kenmerken waarin men geı̈nteresseerd is,
maar ook voor recessieve, mutante allelen. Daardoor zijn dergelijke zuivere lijnen vaak zwak. Om dezelfde reden worden huwelijken met nauwe verwanten
afgeraden. De kans dat een recessieve mutatie in de nakomelingen tot expressie
komt, is namelijk veel groter in een huwelijk tussen verwanten dan in een huwelijk tussen niet-verwanten. Het verschijnsel waarbij inteelt leidt tot zwakkere
nakomelingen, wordt inteelt depressie genoemd.
In de landbouw blijken hybriden van twee zuivere lijnen vaak veel groter en
sterker te zijn dan de afzonderlijke zuivere lijnen. Dit verschijnsel wordt heterosis genoemd (in het Engels ook wel ’hybrid vigour’). Een mogelijke verklaring
hiervoor is dat recessieve mutante allelen die in de ene zuivere lijn aanwezig zijn
in hybriden gecombineerd worden met normaal functionerende dominante allelen uit de andere zuivere lijn. Een andere mogelijke verklaring is heterozygoot
voordeel, waarbij heterozygote genotypes een hogere fitness hebben dan homozygoten voor beide allelen (zie verder). Bij maı̈s worden heel vaak hybriden
gebruikt als zaaigoed. Dit heeft als nadeel dat het zaaigoed elk jaar opnieuw
geproduceerd moet worden door kruising van twee zuivere lijnen. Inteelt depressie en heterosis verklaren ook waarom rashonden (zuivere lijnen) vaak minder
lang leven dan straathonden (hybriden).
Dominante aandoeningen
Voorbeelden van dominante afwijkingen bij de mens zijn polydactylie (extra
vingers of tenen), pseudoachondroplasia (een vorm van dwerggroei), campylodactylie (vergroeide vingers) of de ziekte van Huntington. De eerste drie afwij-
inteelt depressie
heterosis
Hoofdstuk 2. De experimenten van Mendel
kingen worden veroorzaakt door mutaties in genen die de ontwikkeling sturen.
De ziekte van Huntington wordt veroorzaakt door de een proteı̈ne dat niet afgebroken kan worden en dat accumuleert in de zenuwcellen. Dit leidt op latere
leeftijd tot verstoring van de zenuwcellen en een vroege dood.
Dominante afwijkingen komen voor bij nakomelingen van wie één van de
ouders eveneens de afwijkingen vertoonde. Het fenotype keert dus terug in elke
generatie van de stamboom. Eén op de twee nakomelingen zal gemiddeld de
afwijking vertonen. Zonen en dochters worden in gelijke mate getroffen (de
afwijking is niet geslachtsgebonden).
Bij dominante afwijkingen is de drager normaal gezien op de hoogte van
zijn/haar afwijking en hij/zij weet dat hij één kans op twee heeft dat de afwijking
doorgegeven wordt aan een nakomeling. Dit is bijzonder tragisch in het geval van
de ziekte van Huntington, omdat ze pas opgemerkt wordt op latere leeftijd. Op
het moment dat ouders de ziekte bij zichzelf ontdekken, hebben ze de afwijking
meestal reeds doorgegeven aan de nakomelingen.
Polymorfismen
polymorfismen
Voor bepaalde kenmerken komen verschillende allelen in gelijke mate voor in
de populatie. Men kan in dit geval niet spreken van een mutant en een wild
type allel, of een normaal en afwijkend fenotype. Men gebruikt daarom de
term polymorfismen. Bij de mens komen talrijke voorbeelden van polymorfismen voor: blauwe versus bruine ogen, donker versus blond haar en aangehechte
versus vrije oorlellen. Andere voorbeelden zijn de mogelijkheden op bepaalde
smaken en geuren te detecteren. Smaken en geuren worden gedetecteerd door
membraanproteı̈nen in de neus en mond. De mens heeft ongeveer 1000 genen
die coderen voor dergelijke receptoren. Elke receptor reageert op een bepaalde
chemische stof. Een mutatie heeft als effect dat deze chemische stof niet langer
gedetecteerd kan worden. Een voorbeeld is de mogelijkheid om de chemische stof
fenylthiocarbamide (PTC) te proeven. Deze stof geeft de typische bittere smaak
aan spruitjes. Mensen met één of twee functionele kopieën van dit gen kunnen
de bittere smaak in spruitjes detecteren, mensen met twee mutante kopieën niet.
Een andere voorbeeld is de receptor voor polyonverzadigde aldehyden. Dergelijke polyonverzadigde aldehyden komen voor in koriander. Wie een receptor
heeft voor deze moleculen detecteert een zeepachtige smaak en vindt koriander
doorgaans niet lekker. Mensen bij wie beide genen voor de receptor gemuteerd
zijn, proeven deze smaak niet en vinden koriander lekker.
Bij polymorfismen komen beide fenotypes algemeen voor in de stamboom.
Ook polymorfe kenmerken kunnen dominant of recessief zijn.
Dihybride kruisingen
Experimenten van Mendel
dihybride kruising
Bij een dihybride kruising worden twee individuen of populaties gekruist
die verschillen met betrekking tot twee kenmerken (zie figuur 2.7 ). Mendel
vertrok bij zijn dihybride kruisingsexperimenten van twee zuiveren lijnen die
verschilden met betrekking tot twee kenmerken: bijvoorbeeld een zuivere lijn
met gele, gladde zaden (RR YY ) en een zuivere lijn met groene, gerimpelde
 2.4. Dihybride kruisingen
Figuur 2.5: Overerving van een dominante, autosomale afwijking
Figuur 2.6: Overerving van een polymorf kenmerk
recombinanten
principe van onafhankelijke overerving
Hoofdstuk 2. De experimenten van Mendel
zaden (rr yy). Na kruising van deze zuivere lijnen nam Mendel in de F1generatie slechts één fenotype waar, in dit geval erwten met gele, gladde zaden.
Voor beide kenmerken werd de dominante kenmerktoestand waargenomen in de
F1-generatie.
Mendel onderwierp de F1-generatie aan zelfbestuiving. In de F2-generatie
vond hij vier fenotypes terug. Hij vond de twee oorspronkelijke fenotypes van
de P-generatie (P) terug, namelijk gele, gladde zaden en groene, gerimpelde
zaden. Dit is de parentale combinatie van kenmerken. Daarnaast nam hij ook
twee fenotypes waar met een nieuwe combinatie van kenmerken, namelijk gele,
gerimpelde zaden en groene, gladde zaden. Deze fenotypes met een nieuwe
combinatie van kenmerken worden recombinanten of recombinante fenotypes
genoemd. De vier verschillende fenotypes in de F2-generatie kwamen steeds
voor onder een 9:3:3:1 verhouding.
De resultaten van dihybride kruisingsexperimenten kunnen voorspeld worden aan de hand van een Punnett vierkant. De verschillende types gameten
bezitten de verschillende mogelijke combinaties van allelen van de ouder. In bovenstaand voorbeeld vormt de F1-generatie 4 types gameten: RY, Ry, rY en ry.
Combinatie van deze gameten geeft vier mogelijke fenotypes in een verhouding
Mendel besloot uit voorgaand experiment dat beide kenmerken onafhankelijk van elkaar overgeërfd werden. Wanneer in dit experiment elk kenmerk
afzonderlijk wordt bekeken, dan vinden we in de F2-generatie zowel voor het
kenmerk glad/gerimpeld als geel/groen een verhouding van 3:1 waar, net zoals
in de monohybride kruisingsexperiment verwacht zou worden. De overerving
van één kenmerk heeft dus geen invloed op de overerving van een ander kenmerk. Mendel noemt dit het principe van onafhankelijke overerving. De
allelen van elk gen segregeren onafhankelijk van elkaar.
De onafhankelijke overerving van kenmerken kan verklaard worden door het
gedrag van de chromosomen tijdens de meiose. Indien genen gelegen zijn op
verschillende chromosomen worden de homologe chromosomen van elk chromosomenpaar onafhankelijk van elkaar verdeeld over de gameten tijdens de meiose.
Meiose in een diploı̈de cel met genotype Aa Bb geeft gameten met genotypes A
B, A b, a B en a b in een verhouding van 1:1:1:1. Mendel had echter opnieuw
geen besef van dit onderliggende mechanisme.
De rol van recombinanten in de landbouw
Recombinante nakomelingen bezitten een combinatie van kenmerken die bij de
voorouders niet aanwezig was. Dit heeft belangrijke toepassingen in de landbouw. Wanneer men twee afzonderlijke zuivere lijnen heeft met elk een eigen
waardevolle eigenschap (voorbeeld een lijn met grote zaden die veel water nodig
heeft, en een lijn die droogteresistent is maar kleine zaden heeft), dan kan men
door kruising een zuivere lijn krijgen die beide kenmerken combineert (voorbeeld
een droogteresistent gewas met grote zaden).
De veredeling van landbouwgewassen via dergelijke kruisingsexperimenten
speelde een zeer belangrijke rol in de landbouw in de tweede helft van de 20e
eeuw. Een voortrekker daarin was Norman Borlaug. Hij probeerde door middel
van doorgedreven kruisingen de productie van graan en rijst te verbeteren. Hij
was vooral actief in derdewereldlanden, eerst Mexico en later India. Hij kweekte
onder andere graanrassen die resistent zijn tegen roestschimmels, al sinds de Ro-
 2.4. Dihybride kruisingen
Figuur 2.7: Dihybride kruisingsexperiment van Mendel
’groene revolutie’
Hoofdstuk 2. De experimenten van Mendel
meinen één van de grootste bedreigingen voor de graanoogst. Hij combineerde
resistentie tegen verschillende roestschimmels in één enkele graanvariëteit die
daardoor resistent werd tegen vele schimmelrassen. Dergelijke doorgedreven
selectie leidde tot de ’groene revolutie’: een verdubbeling van de landbouwproductie tussen 1960 en 2000. Zonder deze groene revolutie was het onmogelijk
geweest de exponentieel toenemende wereldpopulatie te voeden. Vooral in derdewereldlanden werden daardoor hongersnoden vermeden.
Kansberekening in genetisch onderzoek
somregel
productregel
Kansberekening is nuttig om de waarschijnlijkheid in te schatten dat bepaalde
willekeurige gebeurtenissen optreden. Omdat homologe chromosomen tijdens
de meiose op willekeurige wijze gescheiden worden van elkaar is kansberekening
nuttig om de uitkomst van kruisingsexperimenten te voorspellen.
De somregel stelt dat de kans dat één van twee elkaar uitsluitende gebeurtenissen zal voorkomen, de som is van de afzonderlijke kansen. De kans dat je bij
een dobbelsteen ofwel 4 ofwel 6 zal gooien, is 1/6 + 1/6 = 1/3. Bijvoorbeeld bij
kruising van heterozygoten Ff uit een F1-generatie wordt genotype Ff gekruist
met een ander genotype Ff. Daaruit kunnen 4 genotypes voorkomen: FF, Ff,
fF of ff. Elk genotype heeft een gelijke kans om voor te komen, nl. 1/4. De
kans dat een genotype in de F2 heterozygoot is, is 1/4 + 1/4 = 1/2.
De productregel stelt dat de kans dat twee onafhankelijke gebeurtenissen
samen optreden gelijk is aan het product van de afzonderlijke kansen. De kans
dat je met twee dobbelstenen twee keer 6 zal gooien is 1/6 x 1/6 = 1/36. De
productregel wordt veel vaker toegepast in erfelijkheidsstudies dan de somregel.
Bijvoorbeeld bij een kruising van heterozygoten uit een F1-generatie wordt genotype Ff gekruist met een ander genotype Ff . De kans dat een nakomeling
genotype ff is is gelijk aan de kans dat de ene ouder een gameet met genotype f
levert en de andere ouder ook. De kans dat een gameet genotype f heeft is 1/2.
De kans dat beide gameten genotype f zijn is 1/2 x 1/2 = 1/4.
De productregel kan gebruikt worden om de verhoudingen van bepaalde
fenotypes te berekenen in een dihybride kruising. De kans dat bepaalde combinaties van kenmerken voorkomen is het product van de afzonderlijke kansen. Deze afzonderlijke kansen worden berekend uitgaande van monohybride
kruisingen. Bijvoorbeeld in het geval van het experiment met gele/groene en
gladde/gerimpelde zaden is de kans op R- Y- gelijk aan 3/4 x 3/4 = 9/16. De
kans op rr yy = 1/4 x 1/4 = 1/16. De productregel is vooral nuttig om de kans
te berekenen dat een bepaalde combinatie van kenmerken zal optreden in een
complex kruisingsexperiment, of de kans dat een bepaald kenmerk doorgegeven
wordt over meer dan één generatie in een stamboom.
 Hoofdstuk 3
Aanvullingen op Mendel
Interacties tussen allelen
Onvolledige dominantie
Men spreekt van een onvolledige dominantie wanneer de heterozygoot een
fenotype produceert dat een tussenvorm is van het fenotype van de wild type
en de mutante homozygoten (zie figuur 3.1). Het feit dat één kopie van een
gen minder proteı̈ne voortbrengt dan twee kopieën van dit gen is dan zichtbaar
in het fenotype. Een voorbeeld is de bloemkleur bij vele soorten bloemen.
Een wild type homozygoot produceert felgekleurde (bijvoorbeeld rode) bloemen
terwijl een mutante homozygoot witte bloemen produceert. Het wild type allel
produceert in dit geval een rode kleurstof, terwijl het mutante allel geen kleurstof
produceert en dus een witte kleur voortbrengt. Een heterozygoot zal weliswaar
kleurstof produceren, maar veel minder dan een wild type homozygoot. Het
pigment dat gevormd wordt, is de helft van normaal en slechts voldoende om
de bloem met een lichte (bijvoorbeeld roze) kleur te geven. Genotype Pp heeft
een fenotype dat het midden houdt tussen het fenotype van PP en van pp.
Onvolledige dominantie doet op het eerste zicht denken aan de ’blending theorie’.
Dit is echter niet correct: ook al lijkt het in de eerste generatie dat de kenmerken
van de ouder ’gemengd’ worden, in de tweede generatie worden deze kenmerken
weer uit elkaar gehaald.
onvolledige dominantie
Codominantie
Men spreekt van codominantie wanneer beide allelen tot uiting komen in het
fenotype. Een bekend voorbeeld hiervan zijn de ABO-bloedgroepen bij de mens
(zie figuur 3.2. Van het ABO-gen zijn drie allelen gekend: i, IA en IB . De IA
en IB allelen produceren elk een proteı̈ne waaraan een verschillende suiker gebonden wordt (galactosamine of galactose). Het i allel produceert een proteı̈ne
waaraan geen suiker gebonden is. De suikers komen tot expressie in de celmembraan van de rode bloedcellen. Het immuunsysteem herkent de suikers die door
de IA en IB allelen tot expressie worden gebracht. Indien een persoon bij een
bloedtransfusie bloed ontvangt waarin een suiker aanwezig is dat niet in het
eigen bloed voorkomt treedt een immuunrespons op. Er kunnen 6 verschillende
genotypes voorkomen die overeenkomen met 4 verschillende fenotypes. Het fe25
codominantie
Hoofdstuk 3. Aanvullingen op Mendel
Figuur 3.1: Een voorbeeld van onvolledige dominantie
 3.1. Interacties tussen allelen
notype bepaalt welk bloed je kan ontvangen bij bloedtransfusie. Bij het ABO
bloedgroepensysteem komen zowel de producten van allel IA als van allel IB tot
expressie in het fenotype.
Letale allelen
Mutante allelen van genen die een essentiële rol spelen in de ontwikkeling van een
organisme kunnen in homozygote toestand dodelijk zijn. Wanneer beide allelen
van een belangrijk gen niet functioneel zijn, kan een organisme niet ontwikkelen
en sterft het embryo af. Dit zijn letale mutaties.
In geval van letale allelen krijgen we bij de kruising van heterozygoten een
afwijkende verhouding in de fenotypes bij de nakomelingen. Een voorbeeld
hiervan is de vachtkleur bij muizen. Wild type muizen hebben een zwarte vacht
terwijl heterozygoten met een mutant allel een gele vacht bezitten. Wanneer men
heterozygoten kruist, krijgt men een verhouding van 2:1 geel:zwart in plaats van
1:2:1. Dit komt omdat de homozygote toestand voor het mutante allel letaal is
en niet onder de nakomelingen terug te vinden is.
Een ander voorbeeld is pseudoachondroplasia of een vorm van dwerggroei.
Personen met één mutant allel vertonen dwerggroei omdat de ruggengraat niet
volledig ontwikkelt. Personen met twee mutante allelen ontwikkelen helemaal
geen ruggengraat en overleven niet.
letale mutaties
Sikkelcelanemie: een mutatie in het gen voor hemoglobine
De afwijking sikkelcelanemie is een ernstige erfelijke ziekte die wordt veroorzaakt door een afwijkende vorm van het proteı̈ne hemoglobine. Hemoglobine is
verantwoordelijk voor de opname van zuurstof door de rode bloedlichaampjes.
De afwijking in het proteı̈ne is het gevolg van een wijziging in één enkel basenpaar (zie figuur 3.3 ). Het wild type allel HbA produceert normaal hemoglobine
terwijl een mutant allel HbS sikkelcelhemoglobine produceert. Dit sikkelcelhemoglobine vormt polymeren en deze zorgen ervoor dat de rode bloedcellen
een sikkelvorm krijgen. Door deze sikkelvorm nemen de rode bloedcellen niet
efficiënt zuurstof op, en krijgt men bloedarmoede of anemie.
HbA /HbA genotypes zijn normaal: ze hebben het normale hemoglobine, hebben normale bloedcellen en geen anemie. HbS /HbS genotypes hebben enkel
polymeer hemoglobine, hebben steeds sikkelvormige bloedlichaampjes en lijden
Figuur 3.2: Co-dominantie en het bloedgroepensysteem bij de mens
sikkelcelanemie
pleiotroop
Hoofdstuk 3. Aanvullingen op Mendel
aan zware anemie, vaak met dodelijke afloop. HbA /HbS genotypes hebben beide
types hemoglobine, hebben af en toe sikkelvormige bloedlichaampjes en hebben
geen anemie.
Het HbS is pleiotroop, wat betekent dat het meerdere kenmerken beı̈nvloedt:
het veroorzaakt anemie en het veroorzaakt sikkelvormige rode bloedlichaampjes.
We weten uiteraard dat beide kenmerken gerelateerd zijn en een zelfde oorsprong
kennen. Op het niveau van het fenotypische kenmerk anemie kan men zeggen
dat de afwijking recessief is. Op het niveau van de morfologie van de bloedlichaampjes kan men zeggen dat de afwijking codominant is, want beide allelen
voor de vorm van rode bloedlichaampjes worden tot expressie gebracht.
Penetrantie en expressiviteit
penetrantie
expressiviteit
Mutaties komen niet altijd in dezelfde mate tot expressie in het fenotype. Wanneer een mutatie in het genotype steeds in het fenotype tot uiting komt zegt
men dat de penetrantie 100 % is. Sommige mutaties komen niet altijd tot
uiting in het fenotype. De penetrantie is dan lager dan 100 %.
De mate waarin een mutatie tot expressie komt kan eveneens variabel zijn.
Bij sommige mutaties is de impact op het fenotypes soms groot en soms minder
groot. Men zegt dan dat de expressiviteit van de mutatie variabel is.
Een voorbeeld van variatie in zowel expressiviteit als penetrantie zien we bij
een mutatie in het BRCA1 -gen. Deze mutatie wordt gelinkt aan borstkanker.
Niet iedereen die de BRCA1 -mutatie heeft zal echter borstkanker ontwikkelen.
De penetrantie is dus geen 100 %. De kanker is bovendien niet altijd even
agressief: bij sommige dragers van de mutatie treedt borstkanker reeds op jonge
leeftijd op, bij anderen op veel latere leeftijd. De expressiviteit van de mutatie
is dus eveneens variabel.
Interactie tussen allelen en omgeving
Het is belangrijk te beseffen dat het fenotype niet alleen door het genotype
wordt beı̈nvloed, maar ook door de omgeving. Een lage temperatuur kan er
voor zorgen dat planten kleiner blijven, ongeacht het genotype. Een goede
voeding zal er voor zorgen dat mensen groter worden, eveneens ongeacht het
genotype.
Er kan een interactie optreden tussen genotype en omgeving. Bij wild type
Drosophila neemt het aantal facetten in het oog af met de temperatuur. Drosophila’s met de Infrabar mutatie hebben kleinere ogen met minder facetten. Bij
deze mutanten neemt het aantal facetten echter toe met de temperatuur. Ultrabar mutanten hebben eveneens kleinere ogen, maar bij deze mutanten neemt
het aantal facetten toe met de temperatuur, net als in wild type Drosophila.
Dit toont aan dat er een interactie is tussen het effect van de omgeving en het
genotype.
Interacties tussen genen
Polygene overerving
Mendeliaanse kenmerken zijn kenmerken die worden beı̈nvloed door één enkel
gen. De genetica heeft een duidelijk inzicht in de overerving van dergelijke Men-
 3.2. Interacties tussen genen
Figuur 3.3: Het ontstaan van sikkelcelanemie
Figuur 3.4: Penetrantie en expressiviteit van allelen
Hoofdstuk 3. Aanvullingen op Mendel
Figuur 3.5: Invloed van temperatuur op het aantal facetten in de ogen van verschillende genotypes in Drosophila
polygenen
deliaanse kenmerken. Slechts een kleine minderheid van kenmerken wordt echter
door slechts één enkel gen beı̈nvloed. Veel kenmerken vertonen een continue variatie: een kenmerk kan gelijk welke waarde aannemen tussen twee extremen.
Voorbeelden zijn lichaamsgewicht, lengte en kleur van huid, haar of ogen, maar
ook gedragskenmerken zoals introvert/extravert of intelligentie. Indien men de
frequentie van dergelijke kenmerken uitzet ten opzichte van de variatie in het
kenmerk dan neemt men een typische klokvormige of Gauss-curve waar. Dergelijke kenmerken worden vaak bepaald door meerdere genen die ditzelfde kenmerk beı̈nvloeden. Dit worden ook polygenen of kwantitatieve kenmerk loci
genoemd (’quantitative trait loci ’ of QTL). Let op dat vele polygene kenmerken
ook beı̈nvloed worden door de omgeving. Kenmerken zoals grootte, de kans op
kanker of intelligentie worden zowel door talrijke genen, als door de omgeving
beı̈nvloed.
Twee genen die een zelfde kenmerk beı̈nvloeden kunnen reeds aanleiding
geven tot een ogenschijnlijk continue variatie. Een voorbeeld zijn de genenparen
R1 /r1 en R2 /r2 die beiden bijdragen tot de rode kleur van tarwezaad. Elk
R allel verhoogt de rode kleur terwijl elk r allel de rode kleur vermindert.
Zelfbestuiving van een dihybride R1 /r1 ; R2 /r2 geeft een vrijwel continue
variatie in kleurschakeringen onder nakomelingen (zie figuur 3.6 ). Wanneer
meer dan twee genen een kenmerk beı̈nvloeden treden nog meer verschillende
kleurschakeringen op.
 3.2. Interacties tussen genen
Figuur 3.6: Variatie in de kleur van zaden veroorzaakt door polygene overerving
De erfelijke basis van gedrag
Bij huisdieren is het duidelijk dat het gedrag een erfelijke basis heeft. De hond
is bijvoorbeeld veel minder agressief dan zijn wilde voorouder de wolf. Onder
honden bestaan er rassen die geselecteerd werden op agressief gedrag, zoals
de pitbull. Andere huisdieren werden dan weer geselecteerd op basis van hun
zachtaardige gedrag, zoals melkkoeien.
Een belangrijke vraag is in welke mate het gedrag van de mens gestuurd
wordt door genen, dan wel door de opvoeding - ’nature or nurture’. ’Nature
staat voor de invloed van de genen, ’nurture’ voor de opvoeding. Binnen de
familie zijn zowel genen als opvoeding gedeeld. De invloed van de opvoeding is
de gedeelde omgeving (’gedeeld’ verwijst naar de verwanten). Naast de opvoeding kunnen ook andere ervaringen een invloed hebben op gedrag. Dit kunnen
bijvoorbeeld vrienden zijn, of andere ervaringen buiten het gezin. Dit is de
niet-gedeelde omgeving.
Tweelingen delen zowel genetisch materiaal als opvoeding. Bij een twee-eiige
tweeling is de helft van het genetisch materiaal gelijk. Bij een één-eiige tweeling
is het genetisch materiaal volledig identiek. Tweelingen delen niet alleen hun
genen maar ook hun opvoeding. Adoptiekinderen delen geen genetisch materiaal
maar wel dezelfde opvoeding. Door het gedrag van één- en twee-eiige tweelingen,
of van adoptie- en eigen kinderen te vergelijken kan men een beeld krijgen van het
relatief belang van opvoeding en genen voor het bepalen van gedragskenmerken.
Nog interessanter zijn één-eiige tweelingen die bij de geboorte voor adoptie
werden afgestaan en die opgevoed werden in verschillende gezinnen, de zogenaamde ’monozygotic twins reared apart’. Deze hebben exact hetzelfde
genetisch materiaal, maar een totaal verschillende opvoeding. Indien het gedrag
bij dergelijke tweelingen totaal verschillend zou zijn, dan zou dit wijzen op een
sterk effect van de opvoeding. Indien ze echter sterk gelijkend gedrag vertonen
zou dit wijzen op een sterk effect van de genen. De correlatie tussen gedragskenmerken van één-eiige tweelingen die door adoptie werden gescheiden levert een
’nature or nurture’
’monozygotic
apart’
twins
reared
Hoofdstuk 3. Aanvullingen op Mendel
maat op voor het relatief belang van genen voor bepaalde gedragskenmerken.
Voor Mendeliaanse kenmerken met een volledige penetrantie zoals albinisme
vindt men bij één-eiige tweelingen die apart werden opgevoed een correlatie van
100 %. Voor een kenmerk als lichaamsgrootte vindt men een correlatie van 90
%. Dit geeft aan dat de grootte voor 90 % door genen bepaald wordt en de
rest door omgeving, bijvoorbeeld de voeding. Voor intelligentie is de correlatie
85 %, voor schizofrenie 50 %. Recent onderzoek heeft aangetoond dat één-eiige
tweelingen niet volledig genetisch identiek zijn: gemiddeld verschillen één-eiige
tweelingen een vijftal mutaties. Deze mutaties ontstaan na de deling van de
zygote in twee embryo’s.
Uit onderzoek naar de relatie tussen erfelijkheid en gedrag kunnen een reeks
conclusies getrokken worden, die wel eens de ’wetten van de gedragsgenetica’
genoemd worden:
• Alle gedragskenmerken worden significant beı̈nvloed door genen, maar
geen enkel gedragskenmerk wordt volledig door genen bepaald.
• Alle gedragskenmerken worden beı̈nvloed door een groot aantal genen die
elk op zich een klein effect hebben op het kenmerk. Het zijn dus polygene
kenmerken.
• Vrijwel alle studies tonen aan dat het effect van de opvoeding zeer beperkt
is, en steeds kleiner dan het effect van de genen. Het effect van de nietgedeelde omgeving is groter dan dat van de opvoeding.
• De invloed van genen neemt toe met de leeftijd, terwijl de invloed van
de opvoeding afneemt. Dit betekent dat opvoeding weliswaar een invloed
heeft op gedrag op jongere leeftijd, maar dit effect neemt af naarmate een
individu volwassen wordt en loskomt van de ouders.
Gedragskenmerken zijn dus in min of meerdere mate erfelijk bepaald. Maar
doordat gedragskenmerken door talrijke genen worden beı̈nvloed zijn ze niet
sterk overerfbaar. Om een zelfde kenmerk over te erven van een ouders moet
je alle genen die dit kenmerk beı̈nvloeden samen overerven. Omdat het gaat
om een heel groot aantal genen is de kans daarop bijzonder klein. Het feit dat
kenmerken bepaald worden door talrijke genen betekent ook dat het vrijwel onmogelijk zal zijn om embryo’s te selecteren op bepaalde gedragskenmerken. Het
is immers onmogelijk om op een groot aantal genen te selecteren. Een tweede
reden waarom selectie op genen die gedrag beı̈nvloeden geen goed idee is, is dat
genialiteit en waanzin wellicht dicht bij elkaar liggen. Er zijn aanwijzingen dat
bepaalde genen die gelinkt zijn aan een hoge creativiteit, in bepaalde gevallen
psychische aandoeningen kunnen teweegbrengen. We hoeven dus niet bang te
zijn dat men inzichten in de link tussen genen en gedrag in de toekomst zullen
kunnen gebruiken om embryo’s te selecteren, of om te discrimineren op basis
van genetische informatie.
Er is vaak een sterke interactie tussen de invloed van de omgeving en van
de genen op gedragskenmerken. Zo is de mogelijk om te leren praten genetisch
bepaald bij de mens. Als een kind echter niet gestimuleerd wordt tot praten
zal het dan niet vanzelf kunnen leren. De stimulans om te leren spreken moet
op bovendien voldoende jonge leeftijd gebeuren. Iemand die als kind niet heeft
leren spreken zal dit op latere leeftijd nooit kunnen leren. We weten dit uit waarnemingen bij erg zeldzame ’wilde’ kinderen: kinderen die als baby achtergelaten
 3.2. Interacties tussen genen
werden in een bos en toch overleefden, of kinderen die zwaar verwaarloosd werden. Een ander voorbeeld van de interactie tussen genen en omgeving zien we
bij het MAOA gen. Dit gen speelt een rol bij de afbraak van neurotransmitters
in de hersenen. Dit gen werd gelinkt aan agressief gedrag en werd ooit het ’warrior gene’ genoemd. Het klopt dat bepaalde allelen van dit gen geassocieerd zijn
met agressief gedrag. Maar dit agressief gedrag komt pas tot uiting wanneer de
drager van het allel verwaarloosd werd tijdens de jeugd. Dragers van dit allel
die een zorgzame jeugd hebben doorgemaakt, vertonen helemaal geen agressief
gedrag. Personen met de agressieve variant van het gen reageren bovendien
sterker op positieve maatregelen zoals jongerenbegeleiding in vergelijking met
normale personen. Het feit dat bepaalde gedragskenmerken genetisch bepaald
zijn, mag dus geen reden te zijn om het belang van opvoeding of omgeving te
verwaarlozen.
Interactie tussen genen in metabole ketens
Metabole ketens
Eén gen staat in voor één enkel proteı̈ne. Maar om product B te maken uit
product A zijn vaak verschillende proteı̈nen nodig. Stof B wordt via vele opeenvolgende chemische omzettingen gevormd uit stof A. Zo’n reeks van chemische
reacties die uitgevoerd worden door verschillende enzymen wordt een metabole
keten genoemd. Om een metabole keten te doen functioneren, dienen meerdere
genen nauw samen te werken.
Veel erfelijke ziektes bij de mens zijn te wijten aan mutaties in enzymen die
één enkele stap uitvoeren in een lange, complexe metabole keten. Een voorbeeld
hiervan zijn afwijkingen in de metabole keten van fenylalanine (zie figuur 3.7
). Bijvoorbeeld albinisme wordt veroorzaakt door een afwijking in de omzetting van tyrosine in melanine, met als gevolg dat geen melanine aangemaakt
wordt. Patiënten hebben een bleke huidskleur en wit haar. Een andere afwijking, cretinisme, wordt veroorzaakt door het ontbreken van de omzetting
van tyrosine naar het groeihormoon thyroxine, met als gevolg dat de groei en
het metabolisme ernstig verstoord worden. De afwijking fenylketonurie wordt
veroorzaakt door een probleem bij de omzetting van fenylalanine tot tyrosine.
Dit veroorzaakt een opstapeling van fenylalanine. Dit fenylalanine wordt vervolgens omgezet in fenyldruivenzuur, wat op zijn beurt afwijkingen veroorzaakt
in de hersenen. Fenylketonurie gaat vaak gepaard met tekenen van albinisme
en cretinisme omdat er geen tyrosine gevormd wordt.
Ontdekking van metabole ketens door Beadle en Tatum
Beadle en Tatum deden onderzoek naar mutante stammen van de schimmel
Neurospora (zie figuur 3.8 ). Bepaalde mutanten van deze schimmel waren niet
in staat te groeien op een minimaal medium, maar wel op een medium waar
alle mogelijke voedingsstoffen aan werden toegediend. Door de mutatie kan
de schimmel bepaalde essentiële stoffen niet langer zelf aanmaken, en moet de
schimmel deze stoffen opnemen uit de omgeving. Beadle en Tatum spitsten hun
onderzoek toe op mutanten die niet zelfstandig aminozuren konden aanmaken.
Dit deden ze door de groei van de schimmel te vergelijken op een minimaal
medium en een medium waaraan alle nodige aminozuren werden toegevoegd.
metabole keten
albinisme
cretinisme
fenylketonurie
Hoofdstuk 3. Aanvullingen op Mendel
Figuur 3.7: Mutaties in de metabolische keten van fenylalanine
 3.2. Interacties tussen genen
Vervolgens gingen ze na welk aminozuur de mutanten niet zelf konden aanmaken. Hierbij namen ze waar dat de mutanten telkens één aminozuur nodig
hadden in hun voedingsmedium. Vervolgens selecteerden ze reeks mutanten
voor het aminozuur arginine. Deze arginine mutanten groeien niet op een medium waarin arginine ontbreekt, maar wel in een medium waaraan arginine
wordt toegevoegd. Sommige van deze mutanten groeiden op medium waaraan
citruline werd toegevoegd. Andere op een medium waaraan ofwel citruline ofwel
ornithine werd toegevoegd. Hieruit concludeerden ze de schimmel Neurospora
het aminozuur arginine aanmaakt door een precursor om te zetten in ornithine,
dit ornithine om te zetten in citruline, en dit citruline ten slotte om te zetten
in arginine. Zo ontdekten ze de eerste metabole keten.
De complementatietest
Om van product A product B te maken is dus heel vaak een lange metabolische keten nodig. Wanneer één enzym in de metabolische keten mutant is, kan
product B niet aangemaakt worden en treedt een mutant fenotype op. Dit afwijkende fenotype kan echter veroorzaakt worden door mutaties in verschillende
genen, genen die elk coderen voor een verschillend enzyme in de metabolische
keten.
Wanneer men een mutant fenotype waarneemt weet men niet altijd welk
gen in de metabole keten mutant is. Stel dat bij bloemen een blauwe bloemkleur aangemaakt wordt via een metabolische keten waarin verschillende genen
betrokken zijn. Een mutatie in één van deze genen veroorzaakt een witte bloemkleur. Witte mutanten kunnen een mutatie hebben in een zelfde gen, of in een
ander gen uit dezelfde metabolische keten. De complementatietest wordt gebruikt om na te gaan of recessieve mutaties van twee mutante stammen gelegen
zijn op hetzelfde gen of op verschillende genen in een metabolische keten (zie
figuur 3.9 ). Hiervoor kruist men twee mutante stammen met elkaar. Indien de
mutatie gelegen is op hetzelfde gen zullen alle nakomelingen mutant zijn. Indien
de mutatie gelegen is op verschillende genen zullen een deel van de nakomelingen
wild type zijn. Dit komt omdat een mutant allel afkomstig van de ene ouder
gecompenseerd wordt door een wild type allel van de andere ouder. Dergelijke
complementatietests zijn nuttig om de verschillende genen in kaart te brengen
Figuur 3.8: Ontdekking van de metabole keten van arginine door Beadle en Tatum
complementatietest
Hoofdstuk 3. Aanvullingen op Mendel
die betrokken zijn bij een bepaalde metabolische keten of een bepaald kenmerk.
Ook voor het in kaart brengen van signaaltransductie is de complementatietest
nuttig.
Epistasie
epistasie
Wanneer er meerdere genen betrokken zijn in dezelfde metabolische keten kan
een mutatie in één gen een mutatie in een ander gen verbergen. Dit komt
omdat beide mutaties hetzelfde fenotypische effect teweegbrengen. Men spreekt
van epistasie wanneer het fenotype van een mutatie in een metabolische keten
gemaskeerd wordt door een andere mutatie in dezelfde metabolische keten.
Een voorbeeld van epistasie vinden bij we maı̈s, waar wild type variëteiten
paarse zaden hebben terwijl bepaalde mutanten witte zaden hebben (zie figuur
3.10 ). Bij de productie van de paarse kleurstof zijn twee enzymen betrokken,
waarvan enzym A een kleurloze precursor 1 omzet in kleurloze precursor 2,
terwijl enzym B de kleurloze precursor 2 omzet in de paarse kleurstof. De nakomelingen die voor elk gen een wild type allel bezitten zijn in staat beide enzymen
te produceren en hebben dus een paars fenotype (F2: 9/16). Homozygoten voor
het mutante allel van gen A en heterozygoten voor gen B kunnen de kleurloze
precursor 2 niet produceren en blijven dus wit (F2: 3/16). Homozygoten voor
het mutante allel van gen B en heterozygoten voor gen A kunnen weliswaar de
kleurloze precursor 2 produceren maar kunnen die niet omzetten in de paarse
kleurstof en zijn dus wit (F2: 3/16). Homozygoten voor de mutante allelen van
beide genen zijn sowieso wit (F2: 1/16). In de F2 generatie vindt men dus een
verhouding van 9/7 wild type (paars) : mutant (wit), wat een afwijking is van
de Mendeliaanse verhouding.
Een ander voorbeeld van epistasie vinden we bij de vachtkleur van een labrador. Een zwarte vacht wordt verkregen door gen A dat instaat voor de productie
van een zwart pigment, en gen B dat instaat voor het afzetten van dit pigment
in de vacht. Mutanten voor gen A en wild type voor gen B produceren geen
zwart, maar een bruin pigment en zetten dit bruine pigment af in de vacht; ze
zijn dus bruin. Mutanten voor gen B maar wild type voor gen A produceren
wel een zwart pigment (cf. zwarte neus en lippen), maar kunnen dit pigment
niet afzetten in de vacht; ze hebben dus een blonde vacht.
 3.2. Interacties tussen genen
Figuur 3.9: Toepassing van de complementatietest om na te gaan of mutaties gelegen
zijn in hetzelfde of in verschillende genen
Hoofdstuk 3. Aanvullingen op Mendel
Figuur 3.10: Voorbeeld van epistasie bij het bepalen van de zaadkleur bij mais
 Hoofdstuk 4
Chromosomen
Geslachtsgekoppelde overerving
De ontdekking van geslachtschromosomen
Morgan onderzocht erfelijke afwijkingen bij de fruitvlieg, Drosophila melanogaster. Deze vliegjes zijn gemakkelijk in het laboratorium te kweken en planten
zich snel voort. Het is dan ook een veelgebruikt modelorganisme in genetisch
onderzoek. Fruitvliegjes hebben normaal gezien rode ogen, maar Morgan ontdekte mutante mannetjes met witte ogen. Om na te gaan of het een dominante
of recessieve mutatie was, kruiste hij de mannetjes met witte ogen met wild
type vrouwtjes (zie figuur 4.1). Alle F1-nakomelingen hadden rode ogen, wat
aantoonde dat de mutatie recessief was.
Net zoals Mendel, kruiste Morgan de F1-generatie vervolgens met zichzelf.
In de F2-generatie kwamen zowel vliegjes met rode als met witte ogen voor, zoals
verwacht zou worden volgens Mendels principe van onafhankelijke segregatie
van allelen. Echter: alle vliegjes met witte ogen waren mannetjes! De vrouwtjes
waren allemaal wild type en hadden dus rode ogen.
Een mogelijke verklaring zou kunnen zijn dat de mutatie letaal was voor
vrouwtjes. Om dit na te gaan gebruikte Morgan een testkruising. Hij kruiste de
heterozygote vrouwtje uit de F1-generatie met de witogige parentale mannetjes.
Onder de nakomelingen nam hij vrouwtjes met zowel witte als rode ogen waar.
Dit toonde aan dat de mutatie niet letaal was voor vrouwtjes.
Morgan besloot uit zijn experimenten dat deze afwijking geslachtsgebonden was. Hij zag een verklaring voor dit fenomeen in het aantal chromosomen
dat verschillend was bij mannetjes en vrouwtjes. Morgan concludeerde dat de
afwijking gelegen moest zijn op het X chromosoom, waarvan de vrouwtjes twee
exemplaren hadden en de mannetjes slechts één.
geslachtsgebonden
Geslachtsbepaling door het XX/XY systeem
Bij de mens hebben mannen van het X-chromosoom slechts één exemplaar ter- X-chromosoom
wijl vrouwen twee X-chromosomen bezitten. Bij mannen paart dit X-chromosoom
tijdens de meiose met een veel kleiner chromosoom - het Y-chromosoom. De Y-chromosoom
X- en Y-chromosomen of geslachtschromosomen verschillen in dit opzicht van
de andere chromosomen, de autosomen. Merk op dat geslachtsbepaling niet autosomen
Hoofdstuk 4. Chromosomen
Figuur 4.1: Geslachtsgebonden overerving van de witte oogkleur bij Drosophila
 4.1. Geslachtsgekoppelde overerving
in het hele dierenrijk het XX - XY principe volgt (zie verder).
Bij meiose worden bij vrouwen eicellen gevormd die allen één X-chromosoom
bezitten. Omdat alle gameten hetzelfde aantal chromosomen hebben, noemt
men vrouwen het homogametische geslacht. Bij mannen worden tijdens
de meiose zaadcellen met ofwel een X-chromosoom ofwel een Y-chromosoom
gevormd. Mannen zijn daarom het heterogametische geslacht. Paring van
een eicel met een zaadcel met een X-chromosoom levert een XX-genotype of een
vrouw op. Paring van een eicel met een zaadcel met een Y-chromosoom levert
een XY-genotype of een man op.
Het Y-chromosoom is veel kleiner dan het X-chromosoom en bevat slechts
een beperkt aantal actieve genen. Slechts een klein deel van de genen op het X
chromosoom komen ook op het Y-chromosoom voor. Mannen hebben van de
meeste genen op het X-chromosoom dus slechts één exemplaar, terwijl vrouwen
twee exemplaren bezitten (omdat ze twee X-chromosomen hebben). Daardoor
komen mutaties gelegen op het X-chromosoom bij mannen in de meeste gevallen
tot expressie. Afwijkingen veroorzaakt door mutaties in genen gelegen op het
X-chromosoom komen daarom veel vaker bij mannen voor dan bij vrouwen. Dit
zijn geslachtsgekoppelde afwijkingen.
Het Y-chromosoom bevat ook een aantal genen die niet op het X-chromosoom
voorkomen. Verscheidene daarvan bepalen het geslacht. Het belangrijkste daarvan is het SRY -gen (’sex determining region Y ’). Dit gen codeert voor een
transcriptiefactor (de ’testis determining factor’) die genen activeert voor de
ontwikkeling van mannelijke geslachtsorganen in het embryo. Individuen met
een Y chromosoom ontwikkelen zich daarom steeds tot mannetjes. Uitzonderingen zijn XY-individuen met een mutatie in het SRY -gen, die geen functionele
geslachtsorganen bezitten. Nog een uitzondering zijn XX-individuen waarvan
een deel van het Y-chromosoom door een translocatie verplaatst is naar een
X-chromosoom. Nog een uitzondering zijn individuen die door een mutatie ongevoelig zijn voor de ’testis determining factor ’.
Geslachtsgekoppelde afwijkingen
Afwijkingen veroorzaakt door recessieve allelen van genen die liggen op het Xchromosoom, vertonen meestal de volgende kenmerken (zie figuur 4.3):
• Meer mannen dan vrouwen vertonen de afwijking omdat het recessieve
allel sowieso tot expressie komt wanneer mannen een X-chromosoom met
Figuur 4.2: Vergelijking van het X- en het Y-chromosoom
homogametische geslacht
heterogametische
slacht
geslachtsgekoppelde
afwijkingen
SRY -gen
ge-
Hoofdstuk 4. Chromosomen
het mutante gen van de moeder erven. Vrouwen moeten het recessieve
allel zowel van de vader als van de moeder erven vooraleer de afwijking
tot expressie komt.
• Geen van de nakomelingen van een getroffen man vertonen de afwijking,
maar al zijn dochters zijn wel dragers. Zijn dochters ontvingen sowieso
het recessieve allel via het X-chromosoom van de vader, maar meestal
komt het recessieve allel niet tot uiting, omdat de dochters normaliter een
X-chromosoom met het wild type allel ontvangen van de moeder.
• Geen van de zonen van een getroffen man vertonen het fenotype, noch
zullen ze de toestand doorgeven aan hun nakomelingen. De zonen ontvangen immers van de vader het Y-chromosoom en kunnen nooit het Xchromosoom met het mutante allel van de vader ontvangen.
Het meest algemene voorbeeld van een X-gekoppelde recessieve overerving is
wellicht rood-groen kleurenblindheid. Daarnaast is ook hemofilie goed gekend,
dat voorkomt in de Europese koninklijke families.
Doseringscompensatie
haplosufficiënte genen
haploinsufficiënte genen
genenbalans
Barr lichaampje
doseringscompensatie
Van elk autosoom bezitten we twee exemplaren. Op elk homoloog chromosoom
bevinden zich dezelfde genen, die elk een gelijke hoeveelheid RNA voortbrengen. Dit RNA vormt via translatie een bepaalde hoeveelheid proteı̈ne dat een
bepaalde activiteit uitoefent. Voor veel genen is niet de hoeveelheid proteı̈ne
die gevormd wordt belangrijk, maar wel of het proteı̈ne al dan niet aanwezig is.
Dit zijn de haplosufficiënte genen. Voor andere genen is ook de hoeveelheid
proteı̈ne die gevormd belangrijk. Eén kopie van een gen meer of minder zal dus
zorgen voor ofwel teveel ofwel te weinig van dit proteı̈ne, wat kan zorgen voor
afwijkingen. Dit zijn de haploinsufficiënte genen. Dit zijn meestal genen die
een belangrijke rol spelen in de ontwikkeling van het embryo. Het evenwicht tussen de hoeveelheid proteı̈ne die door de genen op beide homologe chromosomen
geproduceerd wordt, wordt de genenbalans genoemd.
Van het X-chromosoom bezitten vrouwen twee exemplaren en mannen één
exemplaar. Opdat de genen van het X-chromosoom bij vrouwen toch evenveel
proteı̈ne zouden produceren als bij mannen, wordt bij vrouwen één van de twee
X-chromosomen geı̈nactiveerd. Dit X-chromosoom is in de cellen van vrouwen
terug te vinden als het Barr lichaampje. Deze inactivatie wordt doseringscompensatie genoemd en vindt vroeg plaats in de embryonale ontwikkeling.
Genetische mozaı̈ek
Tijdens de ontwikkeling van het embryo wordt één van de twee X-chromosomen
geı̈nactiveerd. In verschillende delen van het lichaam kan een verschillend Xchromosoom geı̈nactiveerd zijn. Indien een vrouw heterozygoot is voor een bepaald gen gelegen op het X-chromosoom kunnen bepaalde mutaties in sommige
delen van het lichaam wel en in andere niet tot expressie komen. Dit is een epigenetische wijziging: alle cellen bevatten hetzelfde genoom, maar in bepaalde
cellen wordt een deel van dit genoom geı̈nactiveerd.
Het lichaam van een vrouw bestaat dus uit een mozaı̈ek van cellen waarin
het ene X-chromosoom actief is en cellen waarin het andere X-chromosoom
 4.1. Geslachtsgekoppelde overerving
Figuur 4.3: Voorbeeld van geslachtsgebonden overerving
actief is. Bij de mens is dit slechts uitzonderlijk zichtbaar in het fenotype. Een
voorbeeld waar deze mozaı̈ek wel zichtbaar is, vinden we bij lapjeskat. Dit zijn
vrouwtjeskatten die in sommige delen van de vacht een zwart (wild type) en in
sommige delen een rood (mutant) pigment afzetten (lapjeskat). Dit leidt tot
rode en zwarte vlekken in de vacht. Het gen dat codeert voor deze pigmenten
bevindt zich op het X-chromosoom. Een tweede gen zorgt ervoor dat zowel
het rode als zwarte pigment in vlekken afgezet wordt tegen een witte vacht
(voorbeeld van epistasie, zie hoger).
lapjeskat
Andere mechanismen van geslachtsbepaling
Het SRY gen speelt enkel een rol bij de geslachtsbepaling van zoogdieren. De
geslachtsbepaling verloopt niet bij alle dieren via XX/XY chromosomen:
• Bij bepaalde insecten hebben vrouwtjes twee X-chromosomen en hebben
mannetjes één X-chromosoom. Het Y chromosoom is dus verdwenen.
• Bij vogels, vissen en bepaalde insecten wordt het geslacht bepaald door
het WZ systeem. Daar zijn de mannetjes het homogametische geslacht
(ZZ) en de vrouwtjes het heterogametische geslacht (ZW).
• Bij sommige dieren wordt de expressie van geslachtsbepalende genen beı̈nvloed
door de omgeving en zal het geslacht ook bepaald worden door de omgeving. Bij bepaalde reptielen, bijvoorbeeld, wordt het geslacht van het
embryo bepaald door de temperatuur van de eieren in het nest. Eieren
die blootgesteld worden aan een temperatuur van 30 to 33 °C resulteren
in mannetjes, andere eieren in vrouwtjes.
• Sommige dieren kunnen tijdens hun leven van geslacht veranderen. Bepaalde vissen worden geboren als mannetjes. Zolang ze klein blijven, zijn
ze te klein om eitjes te produceren, maar ze kunnen wel spermatozoı̈den
produceren. Wanneer ze groot genoeg zijn om eitje te produceren, veranderen ze in wijfjes. Andere vissen worden geboren als wijfjes. Wanneer
een individu groot genoeg is om een territorium te verdedigen, verandert
Hoofdstuk 4. Chromosomen
het in een mannetje. Wanneer dit dominante mannetje sterft, neemt een
ander vrouwtje zijn plaats in door in een mannetje te veranderen.
• Sommige dieren zoals de aardworm of sommige slakken hebben beide geslachten tegelijkertijd en zijn hermafrodiet.
hermafrodiet
• Bij bijen en mieren wordt het geslacht bepaald door de ploı̈die van de
cel. Enkel de koningin plant zich voort in een kolonie. Bevruchte eicellen van de koningin ontwikkelen zich tot diploı̈de werksters. Onbevruchte
eicellen ontwikkelen zich tot haploı̈de darren. Deze darren produceren
spermatozoı̈den via mitose in plaats van via meiose, waardoor alle spermatozoı̈den van een dar genetisch identiek zijn. De koningin wordt slechts
éénmaal bevrucht door een dar. Alle werksters stammen af van dezelfde
koningin en zijn dus zussen. Ze krijgen van de vader (dar) steeds dezelfde
set van chromosomen en van de moeder (koningin) steeds een andere set
van chromosomen (bepaald door meiose). De werksters zijn dus voor 75
% genetisch identiek (in tegenstelling tot 50 % bij gewone broers of zussen). Deze hoge genetische verwantschap tussen de werksters zorgt voor
een grote solidariteit binnen de kolonie.
Ongeslachtelijke voortplanting
ongeslachtelijke
planting
parthenogenese
automixis
apomixis
voort-
Voortplanting hoeft niet altijd plaats te vinden via bevruchting van een eicel
door een zygote. Men spreekt in dat geval van ongeslachtelijke voortplanting. Vele ééncellige organismen planten zich ongeslachtelijk voort door celdeling of (bij gisten) knopvorming. Meercellige organismen zoals schimmels,
lichenen of mossen en zelfs hogere planten kunnen zich ongeslachtelijk voortplanten door fragmentatie. Ook bepaalde wormen of zeesterren kunnen zich via
fragmentatie vermenigvuldigen. Bepaalde schimmels en wieren vormen sporen.
Deze sporen zijn voortplantingscellen die via mitose worden gevormd.
Soms worden wel voortplantingsstructuren of zelfs gameten gevormd en
vindt toch ongeslachtelijke voortplanting plaats. Wanneer een onbevruchte eicel zich ontwikkelt, spreekt men van parthenogenese. Indien de eicel haploı̈d
blijft, kan de zygote of het embryo zich niet normaal ontwikkelen. Een eicel
kan diploı̈d worden wanneer er een verdubbeling van de chromosomen plaatsvindt, men spreekt dan van automixis. Deze verdubbeling kan plaatsvinden
voorafgaand aan de meiose, of erna. Wanneer de verdubbeling voorafgaat aan
de meiose zorgt de meiose voor herstel van 4n naar 2n. Wanneer het nadien
gebeurt, zullen twee nuclei of cellen versmelten na de eerste of tweede meiotische
deling. Wanneer de nuclei of cellen versmelten nadat er stukuitwisseling is opgetreden kunnen de nakomelingen genetisch verschillend zijn van de moeder. Een
eicel kan ook gevormd worden via mitose in plaats van meiose, men spreekt dan
van apomixis. Apomixis komt veel voor bij bloeiende planten en varens. De
eicel kan ontstaan uit de embryozak of uit de nucellus. Een bijzondere vorm van
parthenogenese is wanneer de eicel gestimuleerd moet worden door een zaadcel vooraleer ze zich zal ontwikkelen, maar waarbij de zaadcel geen genetisch
materiaal aanlevert, en er dus geen bevruchting plaatsvindt. Parthenogenese is
vrij algemeen bij insecten, schaaldieren (vb. Daphnia), bepaalde reptielen en
amfibieën. Zelfs bij gedomesticeerde vogels kan het voorkomen.
 4.2. Genetische recombinatie door stukuitwisseling
Geslachtsgebonden gedragskenmerken
In de dierenwereld zien we vaak heel opvallende verschillen in gedrag tussen
mannetjes en wijfjes. Ook bij de mens zien we verschillen in gedrag tussen mannen en vrouwen. Deze kunnen te wijten zijn aan genetische factoren en aan
opvoeding. Vroeger dacht men dat het verschil in gedrag tussen mannen en
vrouwen zuiver toe te schrijven was aan opvoeding. In de jaren ’70 voerde men
een experiment uit door een baby die als jongen geboren was op te voeden als
meisje. De baby was kort na de geboorte besneden maar door een ongeluk was
de volledige penis verwijderd. Via een operatie werd het geslacht van de baby
gewijzigd. De eerste levensjaren verliepen probleemloos maar in de puberteit
vertoonde de jongere opvallend jongensachtig gedrag. Dit onbedoelde experiment toonde aan dat een jongen niet zonder problemen als meisje opgevoed kan
worden.
Onderzoek op één-eiige tweelingen toont aan dat ook homoseksualiteit een
gedeeltelijk genetische basis zou hebben. Ook de niet-gedeelde omgeving zou
echter een belangrijke rol spelen. Stamboomonderzoek suggereerde dat homoseksualiteit langs moederszijde zou overgeërfd worden, wat zou kunnen wijzen
op een associatie met het X-chromosoom. Een recent onderzoek toonde aan
dat homoseksualiteit vaker voorkomt bij mannen die meerdere oudere broers
hebben.
Genetische recombinatie door stukuitwisseling
Koppeling van genen
Tijdens de geslachtelijke voortplanting worden de homologe chromosomen willekeurig verdeeld over de gameten en vervolgens opnieuw samengevoegd. Doordat
genen gelegen zijn op verschillende chromosomen kan dit leiden tot recombinatie. Een dihybride kruising tussen twee zuivere lijnen zal daardoor in de F2generatie combinaties van de twee onderzochte kenmerken vertonen die bij het
parentale type niet voorkwamen (zie figuur 4.4). De frequentie van recombinatie
Genen die op hetzelfde chromosoom gelegen, daarentegen, worden verwacht
samen te blijven. Een dihybride kruising tussen twee zuivere lijnen zal in dat
geval in de F2-generatie enkel de parentale combinaties van de twee kenmerken
vertonen. Men spreekt in dit geval van gekoppelde genen.
gekoppelde genen
Stukuitwisseling
In kruisingsexperimenten neemt men inderdaad waar dat gekoppelde genen minder vaak recombinatie vertonen (minder dan 50% recombinanten) dan genen die
op verschillende chromosomen gelegen zijn (exact 50 % recombinanten). Via
stukuitwisseling of ’crossing over’ kunnen genen die op hetzelfde chromosoom
gelegen zijn toch tussen de twee homologe chromosomen uitgewisseld worden.
Deze stukuitwisseling vindt plaats tijdens de eerste meiotische deling, wanneer
de homologe chromosomen naast elkaar liggen. Tijdens stukuitwisseling wisselen
twee homologe chromosomen stukken met elkaar uit. Morgan formuleerde voor
het eerst de hypothese van stukuitwisseling. Creighton en McClintock toonden
stukuitwisseling
Hoofdstuk 4. Chromosomen
dit principe aan door uitwisseling van visuele afwijkingen op chromosomen te
vergelijken met uitwisseling van allelen gelegen op deze chromosomen.
Genkartering
recombinatiefrequentie
kaarteenheid
centimorgan
genkartering
locus
Stukuitwisseling treedt op wanneer genen gescheiden worden van elkaar door
chiasmata (enkelvoud: chiasma). Chiasmata komen voor op een klein aantal
plaatsen op een chromosoom tijdens de eerste meiotische deling. Deze chiasmata zijn willekeurig verspreid over het chromosoom. De kans dat een chiasma
voorkomt tussen twee genen die dicht bij elkaar gelegen zijn op hetzelfde chromosoom is klein. De kans dat chiasmata voorkomen tussen twee ver uit elkaar
gelegen genen op een chromosoom is groot. De kans op stukuitwisseling neemt
dus toe naarmate genen verder van elkaar gelegen zijn op een chromosoom. De
frequentie van recombinanten of recombinatiefrequentie van genen die op
hetzelfde chromosoom gelegen zijn, kan daarom gebruikt worden als een indirecte maat voor de afstand tussen genen op een chromosoom (zie figuur 4.5).
Een recombinatiefrequentie van 1 % wordt gedefinieerd als één kaarteenheid,
of ook wel één centimorgan (cM).
Het bepalen van de afstand tussen genen die op een zelfde chromosoom gelegen zijn wordt genkartering genoemd. In de praktijk wordt hiervoor een
zuivere lijn van een dubbele mutant gekruist met een zuivere lijn wild type. De
F1-generatie is heterozygoot, en het genotype ervan is gekend: het bezit een
chromosoom met de twee mutante allelen en een chromosoom met de twee wild
type allelen. Stukuitwisseling tussen deze twee homologe chromosomen zal optreden tijdens de meiose, bij de vorming van de gameten van de F1-generatie.
Recombinante gameten zijn gameten met zowel een wild type als een mutant
allel. De relatieve frequentie van recombinante gameten zal aangeven hoe vaak
stukuitwisseling is opgetreden. Het genotype van de mutante gameten kan bepaald worden met een testkruising. Hiervoor wordt de F1-generatie gekruist
met een zuivere lijn dubbele mutant. Doordat de gameten van de testkruiser enkel mutante allelen bezitten, zal het genotype van de gameten van de
F1-generatie overeenkomen met het fenotype van de nakomelingen van de testkruising. Uit de frequentie van recombinanten onder de nakomelingen kan de
afstand tussen de genen in kaarteenheden afgeleid worden. De positie van een
gen op een chromosoom wordt een locus genoemd (meervoud: loci).
Dubbele stukuitwisseling
dubbele
gen
stukuitwisselin-
Tijdens de meiose worden meerdere chiasmata gevormd per chromosoom. Tijdens de meiose kunnen dus ook dubbele stukuitwisselingen optreden, of zelfs
drie- of vierdubbele stukuitwisselingen. Naargelang genen verder en verder van
elkaar gelegen zijn op een chromosoom, is de kans op een dubbele stukuitwisseling groter. Bij dubbele stukuitwisseling wordt de parentale combinatie van
allelen hersteld, en lijkt het of er geen recombinatie opgetreden is. Bij driedubbele stukuitwisseling treedt dan weer opnieuw een recombinatie van kenmerken
op. Naarmate de afstand groter wordt is de kans op dubbele stukuitwisseling
gelijk aan die op enkele of driedubbele stukuitwisseling. Bijgevolg neemt de recombinatiefrequentie tussen genen gelegen op hetzelfde chromosoom toe met de
onderlinge afstand tot een maximum van 50 % of 1/2. Dit is een even grote recombinatiefrequentie als wanneer genen op verschillende chromosomen gelegen
 4.2. Genetische recombinatie door stukuitwisseling
Figuur 4.4: Recombinatie van kenmerken door stukuitwisseling
Hoofdstuk 4. Chromosomen
Figuur 4.5: Genkartering door analyse van recombinatiefrequentie
 4.2. Genetische recombinatie door stukuitwisseling
zijn. Indien genen ver genoeg van elkaar gelegen zijn op een chromosoom lijkt
het dus alsof de genen gelegen zijn op verschillende chromosomen. De maximale
afstand tussen twee loci die men in een kruisingsexperiment kan bepalen, is dus
50 cM. Grotere afstanden dienen bepaald te worden door kortere afstanden op
te tellen.
Driepuntstestkruising
Via dubbele mutanten is het mogelijk de onderlinge afstand tussen twee afzonderlijke genen te bepalen. Via meerdere experimenten met dubbele mutanten
kan men de afstand tussen verschillende genen bepalen maar niet hun volgorde
op het chromosoom. Via een driepuntstestkruising kan men in één enkel
experiment de afstand tussen drie genen bepalen, evenals hun onderlinge positie (zie figuur 4.6). In een driepuntstestkruising vertrekt men van twee zuivere
lijnen: een zuivere lijn die ofwel homozygoot dominant is voor drie loci en een
zuivere lijn die homozygoot recessief is voor dezelfde drie loci. Deze zuivere lijnen worden gekruist en geven F1 nakomelingen die allemaal heterozygoot zijn
voor de drie loci. Deze F1 nakomelingen worden vervolgens aan een testkruising onderworpen door ze te kruisen met individuen die homozygoot recessief
zijn voor de drie loci. Tijdens de vorming van de gameten in de F1 nakomelingen kan stukuitwisseling optreden tussen de homologe chromosomen, waardoor
recombinante gameten kunnen ontstaan. Het genotype van de gameten kan
afgeleid worden uit het fenotype van de nakomelingen uit de testkruising. De
verhouding van de fenotypes onder de nakomelingen is als volgt:
• Het merendeel van de nakomelingen zal niet recombinant zijn en dus het
parentale fenotype hebben, dus ofwel dominant ofwel recessief voor de drie
loci.
• Een zeer kleine fractie van de nakomelingen zal recombinant zijn voor het
gen dat in het midden gelegen is. Opdat een nakomeling recombinant is
voor het middelste gen en niet voor de buitenste twee genen is een dubbele
stukuitwisseling nodig, één keer aan beide zijden van het het middelste
gen. De kans op een dubbele stukuitwisseling net tussen de twee buitenste
genen en het middelste gen, is gelijk aan het product van de kansen op
een enkele stukuitwisseling tussen de buitenste genen en het middelste
gen. Deze kans is dus zeer klein. De klassen van nakomelingen met de
laagste recombinatiefrequentie in een driepuntstestkruising is daarom deze
waarbij er recombinatie is opgetreden voor het middelste gen. Het gen dat
uitgewisseld werd is dus het middelste gen.
• Een aanzienlijk deel van de nakomelingen zal recombinant zijn voor één
van de buitenste twee genen. Het aandeel recombinanten hangt af van de
afstand van de buitenste genen tot het middelste gen.
Via een dergelijk experiment kan in één keer de volgorde en relatieve afstand
tussen drie genen op een chromosoom bepaald worden.
Frequentie van stukuitwisseling bij verschillende organismen
De afstanden tussen genen of loci kunnen gebruikt worden om een genetische
kaart van een chromosoom op te stellen. De afstanden tussen loci worden bepaald door de recombinatiefrequentie tussen genen op deze loci. Het berekenen
driepuntstestkruising
Hoofdstuk 4. Chromosomen
Figuur 4.6: Gebruik van een driepuntstestkruising voor het karteren van genen
van afstanden tussen loci door middel van recombinatiefrequenties is betrouwbaar tot op een afstand van ongeveer 20 cM. Voor hogere afstanden is ze niet
meer betrouwbaar. Om afstanden tussen genen in schatten die verder dan 20 cM
van elkaar gelegen zijn kunnen afstanden tussen tussenliggende genen gewoon
opgeteld worden.
Voor elk organisme is er een duidelijk verband tussen de genetische afstand
in cM en de fysische afstand tussen genen op de DNA keten. De afstanden die
gebruikt worden in genetische kaarten zijn gebaseerd op recombinatiefrequenties
tijdens de meiose en deze meiose kan verschillen tussen verschillende organismen.
Een afstand van 1 Mbp (miljoen basenparen) komt overeen met 1.3 cM bij de
mens maar met een afstand van 360 cM bij gist. Recombinatie is dus veel
frequenter bij gist dan bij de mens. Het totale genoom van de mens omvat
een afstand van ongeveer 2500 cM (bij de man). De recombinatiefrequentie
kan ook verschillen tussen de geslachten. Bij Drosophila, bijvoorbeeld, treedt
enkel bij vrouwtje recombinatie op en niet bij de mannetjes. Bij de mens is de
recombinatiefrequentie bij vrouwen twee keer groter dan bij mannen.
Genkartering bij de mens
Gebruik van stambomen
Mensen kunnen om ethische redenen niet aan kruisingsexperimenten onderworpen worden. Daarom wordt voor het opstellen van chromosoomkaarten van de
mens gebruik gemaakt van gegevens uit stambomen. Wanneer twee afwijkingen samen voorkomen in een stamboom en wanneer deze twee afwijkingen ook
samen doorgegeven worden van de ene generatie naar de andere wijst dit op
koppeling van genen. Wanneer er bij twee gekoppelde genen toch recombinatie
optreedt in een stamboom is dit het resultaat van stukuitwisseling. Door gegevens van vele stambomen te combineren kan men de recombinatiefrequentie
schatten en een genetische kaart van de menselijke chromosomen opstellen.
De genetische merkers die men in het verleden bij de mens in kaart bracht
waren vaak erfelijke ziektes. Omdat in weinig families meerdere erfelijke ziektes
samen voorkomen, is het niet eenvoudig om koppeling tussen genen en de afstand
 4.3. Genkartering bij de mens
tussen genen gelegen op hetzelfde chromosoom te onderzoeken. Desondanks had
men via genkartering rond 1980 toch reeds enkele honderden genetische merkers
in kaart gebracht. Maar dit is weinig in verhouding tot de totale omvang van
het menselijke genoom (ongeveer 25 000 genen).
Anonieme genetische merkers
Vandaag de dag maakt men meer en meer gebruik van anonieme merkers
om menselijke genomen te karteren. Dit zijn mutaties in het genoom die met
moleculaire technieken gedetecteerd kunnen worden maar die geen gekende fenotypische afwijking veroorzaken. Het kunnen stille mutaties zijn (zie verder)
of mutaties in niet-coderende delen van het genoom. Dankzij de kartering van
het menselijke genoom kan men verschillen tussen individuen tot op het niveau
van een enkel basenpaar detecteren.
Basenparen die verschillen tussen individuen noemen we ’Single Nucleotide
Polymorphisms’ of SNPs of ’snips’. Gemiddeld verschillen ongeveer 1 op de
1000 basenparen in het menselijk genoom tussen twee personen. Dergelijke
SNPs leveren daarom ongeveer 3 miljoen merkers in het menselijke genoom. Op
basis van deze SNP’s kan men haplotypes gaan onderscheiden. Een haplotype
is een fragment van een chromosoom met een unieke combinatie van SNP’s.
SNP’s die dicht bij elkaar liggen hebben een grote kans om samen te blijven
omdat de kans dat er stukuitwisseling optreedt tussen deze SNP’s klein is. Bij
de mens komen SNP’s op 1/1000 basenparen voor terwijl de recombinatiefrequentie 1.3 cM per miljoen basenparen is. Dit betekent dat twee naast elkaar
gelegen SNP’s slechts op 1 op 1000 generaties gescheiden worden van elkaar door
stukuitwisseling. Een haplotype kan dus zonder probleem tienduizenden jaren
blijven bestaan.
Naast SNPs gebruikt men bij genoomkartering ook stukken repetitief DNA.
Dit zijn sequenties van 15 tot 100 (minisatellieten) of een tweetal (microsatellieten) nucleotiden die een aantal keren herhaald worden. Het aantal herhalingen
varieert tussen personen net zoals mutaties kunnen variëren. Ze kunnen daarom
als een genetische merker gebruikt worden. SNPs en mini/microsatellieten zijn
veel sneller op te sporen en te karteren dan genen. Ze laten toe het genoom snel
en in detail te karteren.
Een mutatie linken met een gen
Voor vele fenotypes bij de mens is niet gekend door welke genen ze veroorzaakt worden. Dit geldt vooral voor kenmerken zoals grootte, gevoeligheid voor
bepaalde ziektes zoals diabetes of kanker, of de reactie van bepaalde personen op medicatie. Maar ook voor zeldzame Mendeliaans overgeërfde fenotypes
zijn de overeenkomstige genen nog niet gekend. Stel dat men een bepaald mutant fenotype kent, maar men weet niet door welke mutatie dit fenotype wordt
veroorzaakt. In dat geval gaat men op zoek naar zoveel mogelijk individuen
met het mutante fenotype. Via stamboomonderzoek gaat men op zoek naar
reeds gekende mutaties die gekoppeld zijn met dit fenotype. Wanneer men koppeling waarneemt met een bepaalde gekende mutatie dan weet men op welk
chromosoom de onbekende mutatie gelegen is. Vervolgens gaat men via recombinatiefrequenties na op welke plaats op het chromosoom de onbekende mutatie
gelegen is. Wanneer men de plaats ongeveer weet liggen, zal men dit deel van
anonieme merkers
SNPs
haplotypes
’genome wide association studies’
Hoofdstuk 4. Chromosomen
het chromosoom sequeneren en op zoek gaan naar kandidaat-genen. Het eerste
fenotype dat op die manier gelinkt werd aan een gen, was de Ziekte van Huntington (in 1983). Hiervoor werden stambomen gebruikt van lokale gemeenschappen
in Venezuela, waar deze ziekte heel frequent voorkomt als gevolg van inteelt.
Vandaag de dag kan dit proces veel sneller verlopen dankzij het gebruik
van SNP’s in ’genome wide association studies’. Men kan er van uitgaan
dat een bepaalde mutatie zich bevindt op een stuk chromosoom dat ook een
reeks unieke SNP’s bevat. Men gaat opnieuw op zoek naar personen met het
specifieke fenotype. Men kijkt of er bepaalde combinaties van SNP’s zijn die
terug te vinden zijn bij al deze personen, maar niet bij een controlegroep. De
mutatie die gelinkt is aan het fenotype bevindt zich in de omgeving van deze
SNP’s. Nu kan men de genoomsequentie rond de SNP’s bekijken en nagaan
welke genen hier gelegen zijn. GWAS maken gebruik van een Manhattan plot. In
deze figuur vergelijkt men het relatief voorkomen van alle SNP’s in het menselijk
genoom tussen personen met een bepaald fenotype en een controlegroep. Indien
bepaalde SNP’s meer voorkomen in personen met een bepaald fenotype is de
kans groot dat genen gelinkt aan dit fenotype te vinden zijn in de regio van een
chromosoom waar deze SNP’s voorkomen.
Cytoplasmatische overerving
DNA in organellen
cytoplasmatische overerving
uniparentaal
maternaal
Niet alle DNA bevindt zich in de chromosomen van de cel. Een deel van het DNA
ligt in de mitochondria of, bij planten, de mitochondria en de chloroplasten.
Deze organellen worden onafhankelijk van het nucleair genoom overgeërfd en
vormen zo een speciaal geval van overerving, cytoplasmatische overerving
genoemd. Het DNA van mitochondria (mtDNA) en chloroplasten (cpDNA) is
circulair (vergelijkbaar met het chromosoom van bacteria). Elke cel kan talrijke
mitochondria of chloroplasten bevatten, waardoor het aantal kopieën van het
DNA kan oplopen tot honderden per cel.
De overerving van organelgenen is uniparentaal, d.w.z. dat nakomelingen
de organellen en de genen die in hun DNA gelegen zijn exclusief erven van
één enkele ouder (zie figuur 4.8). In de meeste gevallen is dat de moeder en
wordt de overerving maternaal genoemd. De eicellen van de moeder hebben
Figuur 4.7: Voorbeeld van een Manhattan plot in een ’genome wide association
study’ of GWAS.
 4.4. Cytoplasmatische overerving
immers voldoende cytoplasma om de mitochondria en chloroplasten onderdak te
bieden terwijl de spermatozoı̈den of pollenkorrels niet veel meer dan een celkern
met chromosomen bevatten. Mutanten van mitochondriale of chloroplastgenen
geven de mogelijkheid om de overerving langs de vrouwelijke in een stamboom
aan te tonen.
Chloroplasten en mitochondria delen zich door tweedeling en planten zich
onafhankelijk van de celkern voort. Soms zijn bepaalde mitochondria of chloroplasten in een cel mutant en andere niet (zie figuur 4.9). Zulke cellen worden
cytohets of heteroplasmons genoemd. Bij een deling van een heteroplasmon
kan het gebeuren dat één dochtercel alleen mutante organellen ontvangt en de
andere dochtercel niet. In dat geval ontstaat een cellijn die mutant is. Een
voorbeeld hiervan vinden we bij sommige cultuurvariëteiten van planten met
wit-groen gekleurde bladeren. Het mutante allel zorgt ervoor dat de chloroplasten in de cellen van sommige delen van de bladeren wit zijn. Deze delen stammen
af van cellen die toevallig enkel witte chloroplasten erfden van de moedercel.
Sommige zeldzame aandoeningen die enkel via de moeder worden doorgegeven zijn cytoplasmatische mutaties. De myoclone epilepsie met ruwe rode vezels
(MERRF) aandoening is zo’n fenotype, dat voorkomt uit één enkele wijziging
in een base in het mtDNA. De ziekte treft de spieren, maar kan ook de ogen
en het gehoor beı̈nvloeden. Moeders geven deze afwijking door aan al hun nakomelingen. Vaders kunnen drager zijn van de afwijking, maar zullen ze nooit
doorgeven aan hun nakomelingen.
cytohets of heteroplasmons
De mitochondriale Eva
Doordat mtDNA uniparentaal wordt overgeërfd, kunnen we de meest recente
gemeenschappelijke voorouder van een reeks individuen afleiden uit gelijkenissen tussen mtDNA-sequenties. In het geval van mtDNA betekent dit de meest
recente gemeenschappelijke moeder van alle mensen op aarde, of de mitochondriale Eva. Het mtDNA van de mens accumuleert ongeveer 1 mutatie per
3500 jaar. Door het aantal verschillen in de mtDNA-sequentie te vergelijken
tussen verschillende mensen kan men schatten wanneer de gemeenschappelijke
voorouder van alle mensen ongeveer geleefd heeft. Een vergelijking van mtDNA
van mensen van over de gehele planeet toonde aan dat de mitochondriale Eva
ongeveer 200 000 jaar geleden in Oost-Afrika geleefd moet hebben. Zo’n 45 000
jaar geleden zou een kleine populatie Afrika verlaten hebben om Azië en Europa
te koloniseren. Ongeveer 40 000 jaar geleden zou Australië gekoloniseerd zijn
en 15 000 jaar geleden Amerika. Een vergelijkbare analyse kan gemaakt worden door sequenties op het Y-chromosoom te vergelijken (de Y-chromosomale
Adam).
Figuur 4.8: Overerving van kenmerken via organellen
mitochondriale Eva
Hoofdstuk 4. Chromosomen
Figuur 4.9: Cytohets en het ontstaan van cytoplasmatische mutaties
aneuploı̈die
trisomie
monosomie
Chromosomale afwijkingen
Aneuploı̈die
Wanneer een individu één chromosoom te veel of te weinig heeft spreekt men
van aneuploı̈die. Aneuploı̈d met één chromosoom te veel is trisomie, één
chromosoom te weinig is monosomie. Aneuploı̈die is het gevolg van het niet
scheiden van de homologe chromosomen tijdens de meiotische deling. Aneuploı̈die ontstaat vaak (maar niet steeds) tijdens de eerste meiotische deling en
is dan het gevolg van de homologe chromosomen die niet op de correcte manier
paren. De vorming van chiasmata zou een mechanisme zijn dat er mee voor
zorgt dat homologe chromosomen wel op de correcte manier paren. Dit blijkt
onder andere uit het feit dat veel aneuploı̈den niet-recombinante chromosomen
bezitten.
Aneuploı̈die van autosomen
genetische last
Bij monosomie ontbreekt een exemplaar van een bepaald chromosoom en dit
wordt aangeduid als (2n - 1). Bij de meeste organismen is deze toestand fataal
wanneer het een autosoom betreft. Ook bij de mens leidt monosomie vrijwel
steeds tot niet-ontwikkelende foetus en dus een spontane abortus. Dit komt
omdat bij monosomie enerzijds de genenbalans verstoord is en anderzijds doordat alle recessieve mutaties gelegen op het resterende chromosoom sowieso tot
expressie komen. Dit laatste fenomeen wordt de genetische last genoemd.
Bij trisomie is er een extra exemplaar van een bepaald chromosoom en dit
wordt aangeduid als (2n + 1). Trisomie heeft grotere overlevingskansen dan monosomie omdat enkel de genenbalans verstoord is terwijl de genetische last geen
rol speelt. Bij de mens is trisomie enkel levensvatbaar indien het gaat om kleine
autosomen waarop weinig genen gelegen. De meest bekende trisomie voor auto-
 4.5. Chromosomale afwijkingen
somen bij de mens is het Down syndroom. Individuen met Down syndroom
hebben een extra exemplaar van chromosoom 21. De afwijking komt voor bij
1.5 op 1000 geboortes. Down syndroom is meestal het gevolg van non-disjunctie
van homologe chromosomen tijdens de meiose. In uitzonderlijke gevallen wordt
het veroorzaakt door een translocatie. In dat geval is een deel van chromosoom
21 aangehecht aan een ander chromosoom en komen ook twee normale chromosomen 21 voor (zie verder). Individuen met Down syndroom hebben een
afwijkende lichaamsbouw, een laag IQ en een korte levensverwachting. Down
syndroom komt veel vaker voor bij kinderen van oudere moeders. Vooral vanaf
een leeftijd van 35 jaar bij de moeder neemt de kans op een kind met Down
syndroom sterk toe. Andere gekende gevallen van trisomie bij autosomen bij de
mens zijn trisomie 13 en trisomie 18. Beide hebben zeer zware afwijkingen en
overleven vaak slechts enkele weken tot maanden. Andere gevallen van trisomie
zijn niet levensvatbaar.
Soms treedt er non-disjunctie op van autosomen of geslachtschromosomen
bij een mitotische deling tijdens de ontwikkeling van het embryo. Dit leidt tot
een volwassen individu met cellen die genetisch verschillend zijn. Dit wordt
een genetische mozaı̈ek genoemd. Genetische mozaı̈eken met trisomie vertonen vaak dezelfde symptomen als een individu die volledige trisomie heeft,
maar meestal minder ernstig. Bepaalde genetische mozaı̈eken kunnen kanker
veroorzaken: sommige tumoren ontstaan uit cellen die trisomaal zijn.
Down syndroom
genetische mozaı̈ek
Aneuploı̈die van geslachtschromosomen
Ook bij geslachtschromosomen kan non-disjunctie optreden tijdens de meiose
(zie figuur 4.10). Voor individuen met aneuploı̈die voor de geslachtschromosomen worden aparte notaties gebruikt (XXY, XYY, XXX, XO). Trisomie voor
geslachtschromosomen komt bij de mens vrij frequent voor (ongeveer 1 op 1000
geboortes voor elke afwijking).
Vrouwen met slechts één enkel X-chromosoom (weergegeven als XO) lijden
aan het Turner syndroom. Deze afwijking komt voor bij 1 op 5000 vrouwen. Turner syndroom
Dergelijke vrouwen hebben een licht afwijkende lichaamsbouw en een normale
intelligentie maar zijn onvruchtbaar.
Mannen met één Y-chromosoom en geen X-chromosoom (OY) zijn niet levensvatbaar omdat veel essentiële genen gelegen op het X-chromosoom ontbreken.
Het Klinefelter syndroom is een trisomale man met een extra X-chromosoom Klinefelter syndroom
(XXY). Ze zijn vaak slank gebouwd, hebben een iets lager IQ en zijn onvruchtbaar.
Mannen met een extra Y chromosoom (XYY) of vrouwen met een extra
X-chromosoom (XXX) zijn fenotypisch normaal en vruchtbaar. Merk op dat
het geslacht bij zoogdieren door het Y-chromosoom bepaald wordt en niet door
het aantal X-chromosomen. Een extra X-chromosoom wordt uitgeschakeld en
vormt Barr-lichaampje.
Wijzigingen in chromosoomstructuur
Sommige erfelijke afwijkingen worden veroorzaakt doordat de structuur van
chromosomen gewijzigd is. Wijzigingen in de structuur van chromosomen komen
tot stand door twee mechanismen (zie figuur 4.11).
Hoofdstuk 4. Chromosomen
Figuur 4.10: Aneuploidie van geslachtschromosomen
• Een eerste mechanisme is het gevolg van breuken in de DNA-streng.
Deze breuk wordt normaal gezien hersteld. Indien er echter iets fout
loopt tijdens dit herstelproces kan een deel van een chromosoom verloren gaan (deletie), ontdubbeld worden (duplicatie), omgekeerd terug ingebouwd worden (inversie) of aan een verkeerd chromosoom toegevoegd
worden(translocatie).
• Een tweede mechanisme is een verkeerde stukuitwisseling tussen herhalingen in het genoom. Hierbij worden geen chiasmata gevormd tussen gelijke
sequenties in identieke regio’s van homologe chromosomen, maar tussen
gelijke sequenties op verschillende chromosomen of in een andere regio
van het homologe chromosoom. Deze foute stukuitwisseling kan eveneens
deleties, duplicaties, inversies of translocaties veroorzaken. Beide mechanismen treden op tijdens de meiose in kiemcellen.
Deleties
deletie
’cri du chat’
Williams syndroom
Bij een deletie verdwijnt een stuk van een chromosoom. Daardoor gaan vaak
vele genen tegelijkertijd verloren. Vaak leidt dit tot een verstoring van de genenbalans. Bovendien komen recessieve mutaties tot uiting in genen waarvan maar
één kopie overblijft (genetische last). Deleties kunnen in erfelijkheidsexperimenten herkend worden doordat in heterozygoten een recessief allel onverwacht tot
expressie komt.
Sommige deleties bij de mens veroorzaken merkwaardige syndromen. Voorbeelden zijn het ’cri du chat’ syndroom, veroorzaakt door een deletie op de korte
arm van chromosoom 5. Baby’s met ’cri du chat’ syndroom huilen op een katachtige wijze, hebben een afwijkend hoofd en vaak een mentale achterstand.
Het Williams syndroom wordt veroorzaakt door een deletie op chromosoom
7. Personen met deze afwijking hebben een karakteristiek, ’elfachtig’ uiterlijk
maar een bijzonder goed ontwikkeld muzikaal gehoor.
 4.5. Chromosomale afwijkingen
Figuur 4.11: Het ontstaan van wijzigingen in chromosoomstructuur door breuken in
de DNA keten of verkeerde stukuitwisseling
Duplicaties
Bij een duplicatie bezit het genoom een extra kopie van een stuk van een
chromosoom. De twee kopieën kunnen vlak naast elkaar gelegen zijn op hetzelfde chromosoom, op een andere plaats in hetzelfde chromosoom, of op een
verschillend chromosoom. Duplicaties kunnen de genenbalans verstoren.
Duplicaties blijken zeer algemeen voor te komen in het genoom van vele
organismen, inclusief de mens. Ze spelen een belangrijke rol in de evolutie.
Duplicaties zorgen ervoor dat er twee kopieën ontstaan van een gen. Twee
kopieën van een gen in hetzelfde genoom die ontstaan zijn na duplicatie worden
paralogen genoemd. Eén van de twee kopieën kan door mutaties evolueren en
een nieuwe functie krijgen (zie verder).
duplicatie
paralogen
Inversies
Bij een inversie wordt een stuk uit een chromosoom genomen en er in omgekeerde richting terug ingeplaatst. Inversies wijzigen de genenbalans niet omdat
het aantal genen niet wijzigt. Inversies worden daarom vaak niet opgemerkt.
Indien een breukpunt midden in een gen gelegen is, is dit gen gemuteerd. Er
kan door een inversie ook een hybride gen gevormd worden waarbij twee delen
van een gen gecombineerd worden.
Inversies geven vaak problemen tijdens het paren van de homologe chromosomen tijdens de eerste meiotische deling (zie figuur 4.12). Bij de paring kan
een lust ontstaan ter hoogte van de inversie. Wanneer ter hoogte van deze lus
stukuitwisseling optreedt gaat een deel van een chromatide verloren en worden
chromatiden van verschillende homologe chromosomen met elkaar verbonden.
Door deze verkeerde stukuitwisseling kunnen deleties of duplicaties ontstaan.
Daardoor zijn een deel van de gameten niet levensvatbaar. Vele inversies resulteren daarom in een verminderde vruchtbaarheid.
inversie
Hoofdstuk 4. Chromosomen
Figuur 4.12: Invloed van inversies op de meiotische deling
 4.5. Chromosomale afwijkingen
Translocaties
Om een translocatie te bekomen moeten twee chromosomen onderling een stuk
uitwisselen. Bij een translocatie wordt de genenbalans niet verstoord. Ze worden
dan ook vaak niet opgemerkt, tenzij de breuken gelegen zijn midden in een gen
(waardoor een mutatie ontstaat, of een hybride gen).
De problemen bij translocaties treden net als bij een inversie op tijdens de
meiose (zie figuur 4.13). Bij meiose gaan de homologe chromosomen met een
translocatie in een kruispatroon liggen. De helft van de gameten krijgt daardoor
te maken met deleties of duplicaties en zijn niet of minder levensvatbaar. Aangezien de helft van de gameten niet levensvatbaar is worden translocaties vaak
opgemerkt als een vermindering van de fertiliteit met 50 % (semi-steriliteit).
Translocaties kunnen ook opgemerkt worden tijdens kruisingsexperimenten.
Genen die normaal gezien op verschillende chromosomen gelegen blijken plotseling gekoppeld te zijn omdat ze door een translocatie op hetzelfde chromosoom
komen te liggen.
Een bijzondere vorm van translocatie bij de mens is een Robertsonische
translocatie. Bij een Robertsonische translocatie wordt een groot deel van
chromosoom 21 uitgewisseld met klein deel van chromosoom 14. Eén op vier
gameten van de drager van een Robertsonische translocatie bezit daardoor vrijwel het volledige chromosoom 21 dubbel. Dit leidt tot Down syndroom bij de
nakomelingen. Dit is een geval waarbij Down syndroom erfelijk bepaald kan
zijn (zie figuur 4.14).
Detectie van erfelijke afwijkingen
Erfelijke afwijkingen kunnen zelden genezen worden. Hiervoor is het nog wachten op een betrouwbare vorm van gentherapie. Daarom wordt getracht ernstige
erfelijke afwijkingen zoveel mogelijk te voorkomen. Aan ouders die een verhoogd
risico lopen op nakomelingen met erfelijke afwijkingen wordt daarom genetisch
advies gegeven.
Het risico op erfelijke afwijkingen bij nakomelingen kan ingeschat worden
via stamboomanalyse. Door het voorkomen van afwijkingen in de familie na te
gaan, kan men het risico inschatten dat iemand drager is van een bepaald mutant
allel. Wanneer een afwijking in de familie van beide partners voorkomt, is het
risico reëel dat de afwijking bij de nakomelingen tot expressie komt. Moeders
die ouder zijn dan 35 lopen dan weer een verhoogd risico op Down syndroom.
Ook herhaalde miskramen kunnen wijzen op een erfelijke afwijking.
Wanneer een verhoogd risico wordt vastgesteld kan men overgaan tot een
genetische analyse van het embryo of de foetus. Dit kan via een vruchtwaterpunctie of vlokkentest. Cellen in het vruchtwater zijn afkomstig van de foetus
en kunnen worden onderzocht op erfelijke afwijkingen. Men gaat op zoek naar
afwijkingen in chromosoomaantal- en structuur, of men gaat de enzymatische
activiteit van de cellen onderzoeken op afwijkingen zoals fenylketonurie. Recent
worden de cellen ook rechtstreeks gescreend op afwijkingen in bepaalde genen
via moleculaire technieken (vb. sequeneren van een gen om mutaties op te
sporen). Aangezien het risico op een miskraam reëel is bij vruchtwaterpunctie
(risico van 1 op 200) worden dergelijke analyses enkel uitgevoerd wanneer er een
sterk vermoeden is van een erfelijke aandoening.
Robertsonische translocatie
Hoofdstuk 4. Chromosomen
Figuur 4.13: Invloed van translocaties op de meiotische deling
Figuur 4.14: Robertsonische translocatie veroorzaakt een erfelijke vorm van Down
syndroom
Genetische tests brengen ook ethische vragen met zich mee. Is het voorkomen van een bepaalde erfelijke afwijking voldoende basis om over te gaan tot
abortus, of om een bepaalde embryo te selecteren bij in vitro fertilisatie? Hoe
ernstig dient te afwijking te zijn? In geval van Down syndroom vinden velen
dit aanvaardbaar, maar niet iedereen denkt er zo over. Wat doe je wanneer
een vrouwelijke foetus drager is van het mutante BRCA1 -gen dat gelinkt is aan
borstkanker? Of laat je keuze tussen een jongen en een meisje toe? Dit laatste
is controversieel omdat in sommige culturen waar er een voorkeur is voor zonen
over dochters er een duidelijk groter aantal jongens geboren wordt dan meisjes
(zelfs zonder genetische screening). Een algemene ethische richtlijn die hierbij
gevolgd worden, is dat abortus gekoppeld moet zijn aan (1) een zeer grote kans
dat het kind de afwijking zal ontwikkelen (100 % penetrantie) en (2) de afwijking ernstig menselijk leiden met zich meebrengt. Daarnaast is het belangrijk
dat er vrije keuze is bij de betrokkenen.
Polyploı̈die
De normale toestand in planten, dieren en de mens is de diploı̈de toestand (2n),
waarbij van elk chromosoom twee exemplaren aanwezig zijn. Schimmels bezitten
van elk chromosoom slechts één exemplaar en zijn haploı̈d (n). De situatie
waarbij een organisme een veelvoud heeft van het basisaantal van chromosomen
wordt euploı̈die genoemd.
Polyploı̈den komen veel vaker voor bij planten dan bij dieren. Toch kent men
polyploı̈die bij platwormen, bloedzuigers, reptielen, amfibieën en zelfs vissen.
euploı̈die
Monoploı̈die
Monoploı̈den (n) zijn individuen van een diploı̈de soort die in plaats van twee
slechts één set van chromosomen bezitten. Monoploı̈den zijn zelden levensvatbaar, enerzijds omdat de genenbalans sterk verstoord is en anderzijds omwille
van de genetische last. Monoploı̈den zijn bovendien steriel omdat tijdens de
vorming van de gameten de meiose niet op normale wijze kan doorgaan (de
chromosomen kunnen geen paren vormen tijdens de eerste meiotische deling).
Artificiële monoploı̈den worden wel vaak gebruikt in de land- en tuinbouw
om zuivere lijnen te bekomen met bepaalde gewenste eigenschappen (zie figuur
4.15). Een monoploı̈d wordt gemaakt door gameten (vb. stuifmeel) op te kweken op een kunstmatig medium waaraan specifieke plantenhormonen worden
toegevoegd. Op die manier ontstaat een weefselcultuur. Uit dergelijke weefselculturen kunnen vrij eenvoudig stammen geselecteerd worden die bijvoorbeeld
resistent zijn tegen pesticiden. Door middel van colchicine kan het aantal
chromosomen van dergelijke monoploı̈de weefselculturen opnieuw verdubbeld
worden en verkrijgt men terug een diploı̈de plant. Deze diploı̈de plant zal homozygoot zijn voor alle kenmerken en zal dus bij geslachtelijke voortplanting al
z’n kenmerken behouden. Colchicine is een stof afkomstig van de giftige plant
herfsttijloos. Het verstoort de werking van de microtubuli. Doordat de microtubuli niet werken worden de chromatiden niet van elkaar gescheiden tijdens de
mitose en ontstaat een cel met het dubbel aantal chromosomen.
monoploı̈den
weefselculturen
colchicine
Hoofdstuk 4. Chromosomen
Figuur 4.15: Toepassing van monoploı̈den voor het creëren van zuivere lijnen
Triploı̈die
triploı̈d
Een triploı̈d is een organisme dat 3 in plaats van 2 sets van chromosomen bezit (3n). Triploı̈den kunnen spontaan ontstaan of kunnen kunstmatig gevormd
worden door kruising van een diploı̈d met een tetraploı̈d. Triploı̈den zijn steriel
omdat de chromosomen tijdens de meiose geen paren kunnen vormen (zie figuur
4.16). De niet-gepaarde chromosomen worden willekeurig verdeeld over de gameten. Hierdoor ontstaan aneuploı̈de gameten. Indien de bevruchting toch zou
lukken, ontstaan aneuploı̈de nakomelingen die zware afwijkingen vertonen.
Triploı̈den worden vaak gebruikt in de fruitteelt om fruit te bekomen dat
geen zaden bevat. Het bekendste voorbeeld hiervan is de banaan. Steriele,
triploı̈de oesters worden gekweekt omdat ze steriel zijn en dus geen eitjes of
sperma produceren. Daardoor zijn ze het hele jaar door eetbaar. Er bestaan
ook triploı̈de salamanders die zich voortplanten via parthenogenese.
Tetraploı̈die
tetraploı̈d
Een tetraploı̈d bezit 4 in plaats van 2 sets van chromosomen (4n). Tetraploı̈den
kunnen normale meiose ondergaan en zijn dus meestal fertiel. Ze kunnen spontaan ontstaan door verdubbeling van het aantal chromosomen of kunnen kunstmatig gevormd worden door blootstelling van een diploı̈d aan colchicine (zie
figuur 4.17). Een tetraploı̈d gevormd uit een diploı̈d met genotype A/a ; B /b
zal uiteindelijk het genotype A/A/a/a ; B /B /b/b bezitten.
Figuur 4.16: Oorzaak van steriliteit bij triploide planten
Tetraploı̈den komen regelmatig voor in de plantenwereld. Tetraploı̈de planten zijn vaak veel sterker en groter dan diploı̈den. Dit is ten dele te wijten
aan het feit dat recessieve allelen zelden tot expressie komen. Bij kruising van
een A/a/A/a genotype met een A/a/A/a genotype zal slechts bij 1 op 36 nakomelingen het recessieve allel a tot uiting komen. Opdat het recessieve allel
tot uiting komt moeten beide gameten immers twee keer het recessieve allel a
bevatten. De kans dat één gameet twee a allelen bevat is 1/2 × 1/3 = 1/6. De
kans dat beide gameten a / a zijn is 1/6 × 1/6 = 1/36. Bij kruising van een
A/a met een A/a genotype is dit 1 op 4 nakomelingen.
Naast tetraploı̈den bestaan ook octoploı̈den. Tetraploı̈den of octoploı̈den
worden gebruikt in de landbouw om grotere vruchten te leveren (vb. veel druivenrassen, aardbeien).
Allopolyploı̈die
Allopolyploı̈den zijn hybriden van twee diploı̈de soorten die van elke soort twee
sets van chromosomen meekregen (2n1 + 2n2 ). Allopolyploı̈den zijn zeer algemeen in de plantenwereld. Via allopolyploı̈die kunnen nieuwe plantensoorten
ontstaan. Veel van onze landbouwgewassen zijn natuurlijk ontstane allopolyploı̈den. Bekende voorbeelden zijn tarwe en koolgewassen (zie figuur 4.18).
Ook in de natuur ontstaan veel nieuwe plantensoorten als hybriden van bestaande soorten via allopolyploı̈die. Allopolyploı̈den kunnen ook kunstmatig
gemaakt worden door het samenbrengen van diploı̈de celkernen. Allopolyploı̈den
combineren de nuttige eigenschappen van twee soorten in één soort (vb. Triticale, die de eigenschappen van tarwe en rogge combineert).
Figuur 4.17: Het creëren van een tetraploı̈de plant door het gebruik van colchicine
allopolyploı̈den
Hoofdstuk 4. Chromosomen
Figuur 4.18: De rol van allopolyploı̈die bij de domesticatie van graan
 Hoofdstuk 5
Mutaties en herstel
Verschillende types mutaties
Wat zijn mutaties?
Genetische mutaties zijn wijzigingen in het DNA en bevinden zich dus op
het niveau van het genotype. Niet alle mutaties hebben ook een effect of het
fenotype. Mutaties die gelegen zijn in niet-coderend DNA zullen vaak geen effect
hebben op het fenotype. Zelfs indien een mutatie gelegen is in een coderend
deel van een gen is er niet noodzakelijk een effect op het fenotype. DNA wordt
omgezet in mRNA en dit mRNA wordt omgezet in een keten van aminozuren
die een proteı̈ne vormt. Erfelijke afwijkingen zijn het gevolg van mutaties die
resulteren in slecht of niet-functionerende proteı̈nen.
De genetische code vormt de link tussen het gen en het proteı̈ne (zie figuur 5.1). Een gen bestaat uit opeenvolging van codons, en elk codon bestaat
uit 3 basenparen. Er zijn 4 verschillende basen (G, C, A en T) die in 43 = 64
verschillende combinaties van 3 kunnen voorkomen. Proteı̈nen zijn opgebouwd
uit een keten van aminozuren. Er zijn 20 verschillende aminozuren. Elk codon
codeert voor een specifiek aminozuur. Omdat er meer codons zijn dan aminozuren, is er geen 1 op 1 relatie tussen een codon en een aminozuur. Voor de meeste
aminozuren bestaan er meerdere codons (de degeneratie van de genetische
code). Het is dus mogelijk dat een mutatie resulteert in een wijziging in het
codon, maar dat dit codon nog steeds codeert voor het zelfde aminozuur. Drie
codons zijn stop-codons en geven aan waar het gen eindigt; een stop-codon
beëindigt de translatie van mRNA naar proteı̈ne.
Een puntmutatie is de wijziging van één enkel basenpaar of een aantal
opeenvolgende basenparen in de DNA keten (zie figuur 5.2). Er zijn twee categorieën van puntmutaties: basenpaarsubstituties en indelmutaties.
mutaties
genetische code
degeneratie van de genetische code
stop-codons
puntmutatie
Basenpaarsubstituties
Een basenpaarsubstitutie is een mutatie waarbij één base gewijzigd wordt
in een andere base. Wanneer een base gewijzigd wordt in een andere base
van dezelfde categorie spreekt men van een transitie (vb. purine: A ↔ G
of pyrimidine: C ↔ T). Bij een transversie wordt een base van één categorie
veranderd in een base van de andere categorie. Transversies komen minder vaak
basenpaarsubstitutie
transitie
transversie
Hoofdstuk 5. Mutaties en herstel
Figuur 5.1: De genetische code
 5.1. Verschillende types mutaties
voor dan transities omdat in dat geval de structuur van het DNA sterk wijzigt
(twee purines of pyrimidines binden aan elkaar, wat een kink in de DNA keten
geeft).
Basenpaarsubstituties kunnen verschillende gevolgen hebben afhankelijk van
de mate waarin het overeenkomstige codon gewijzigd wordt. Deze gevolgen
hangen samen met de degeneratie van de genetische code en het bestaan
van stop-codons.
Wanneer de substitutie een bepaald codon omzet in een ander codon dat codeert voor hetzelfde aminozuur, spreken we van een stille mutatie. Dergelijke
synonieme mutaties hebben geen fenotypisch waarneembaar effect.
In geval van missense mutaties wordt een codon voor een aminozuur gewijzigd in een codon voor een ander aminozuur. Een missense mutatie is conservatief indien het nieuwe aminozuur vergelijkbare chemische eigenschappen heeft
als het oorspronkelijke aminozuur. Een missense mutatie is niet-conservatief
indien het nieuwe aminozuur chemisch sterk verschilt van het oorspronkelijke
aminozuur. Hierdoor is de kans groot dat de structuur van het proteı̈ne gewijzigd wordt, en de functie verloren gaat.
In geval van nonsense mutaties wordt een codon voor een aminozuur
gewijzigd in een stop-codon. Indien de nonsense mutatie gelegen is vlakbij het
einde van het gen, heeft dit niet noodzakelijk grote gevolgen voor de structuur en
functie van het proteı̈ne. Indien de nonsense mutatie elders in het gen gesitueerd
is, zal het proteı̈ne waarschijnlijk niet functioneel zijn.
Merk op dat grote delen van het genoom niet coderen voor genen. Slechts
1.5 % van het DNA van de mens codeert voor genen. Vele puntmutaties in nietcoderende regio’s van het genoom hebben geen of een nauwelijks waarneembaar
fenotypisch effect. Puntmutaties in niet-coderende regio’s van het genoom kunnen echter gelegen zijn in bindingssites voor RNA-polymerase. In dit geval
wijzigt de hoeveelheid proteı̈ne maar niet de structuur van het proteı̈ne.
degeneratie van de genetische code
stille mutatie
missense mutaties
nonsense mutaties
Indelmutaties
De indelmutaties of insertie/deletiemutaties zijn mutaties waar één of meerdere basen worden toegevoegd of verwijderd. Bij een basenpaarinsertie wordt
een basenpaar in de DNA-keten ingevoegd. Bij een basenpaardeletie wordt een
basenpaar verwijderd. In sommige gevallen worden meerdere basenpaar gelijktijdig verwijderd of ingevoegd.
Indelmutaties veroorzaken een wijziging in het leesraam van de genetische
code. Hierdoor wijzigt elk codon in de genetische code stroomafwaarts vanaf de
mutatie. Men spreekt in dit geval ook van een leesraammutatie. In de meeste
gevallen is het hieruit voortkomende proteı̈ne niet-functioneel. Indien er echter
exact 3 of een veelvoud van 3 basenparen toegevoegd of verwijderd worden, kan
het proteı̈ne soms toch nog zijn functie behouden.
Eén gen, vele mutante allelen
Tot nog toe spraken we van een wild type allel en een mutant allel van een gen.
Voor elk gen bestaan echter vele mutante allelen, elk met een andere mutatie in
het gen (zie figuur 5.3). Sommige van die mutaties hebben geen enkel effect op
het proteı̈ne (vb. stille mutaties). Andere zijn conservatief en hebben weinig of
geen effect. Dit kunnen mutaties zijn die leiden tot een ander aminozuur, maar
indelmutaties
leesraammutatie
Hoofdstuk 5. Mutaties en herstel
Figuur 5.2: Overzicht van gevolgen van verschillende puntmutaties op de aminozuursequentie in proteı̈nen
 5.1. Verschillende types mutaties
een aminozuur dat chemisch gelijkaardig is aan het oorspronkelijke aminozuur.
Of dit kunnen mutaties zijn in aminozuren die geen deel uitmaken van een actief
domein van het proteı̈ne. Uit onderzoek blijkt dat bepaalde regio’s in een gen
meer gevoelig kunnen zijn voor mutaties dan andere.
Temperatuurgevoelige mutaties
Een mutatie heeft pas effect wanneer één of meerdere aminozuren in een proteı̈ne
wijzigen. De verschillende aminozuren in een proteı̈ne gaan met elkaar interageren. De interactie tussen aminozuren bepaalt de tertiaire structuur van een
proteı̈ne, en deze structuur is essentieel voor het functioneren van het proteı̈ne.
De stabiliteit van de tertiaire structuur daalt bij stijgende temperatuur. Bij
hoge temperatuur gaat de tertiaire structuur verloren en zal een proteı̈ne denatureren en zijn functie verliezen. Dit nemen we waar wanneer we een ei bakken:
het eiwit gaat stollen vanaf een temperatuur van ongeveer 60°C. Sommige mutaties zorgen voor een verlies in de stabiliteit van een proteı̈ne. Dit zorgt er voor
dat proteı̈nen reeds bij lage temperatuur gaan denatureren, bijvoorbeeld vanaf
30°C. De proteı̈nen zijn echter stabiel bij een lagere temperatuur, vb. minder
dan 20°C. Dit zijn temperatuurgevoelige mutaties.
Een voorbeeld van een temperatuurgevoelige mutatie vinden we bij de Siamese kat. Een Siamese kat heeft een mutatie in het tyrosinase gen dat instaat
voor de vorming van een zwart pigment. Deze mutatie zorgt er voor dat het
proteı̈ne denatureert bij een temperatuur hoger dan 30°C, en dus niet functioneel
is bij lichaamstemperatuur. De warme delen van het lichaam maken daardoor
geen zwart pigment aan en zijn lichtgekleurd. Bij iets lagere temperatuur is het
proteı̈ne wel functioneel en kan wel zwart pigment aangemaakt worden. Hierdoor zijn de koelere delen van het lichaam zoals de oren, de snuit en de uiteinden
van de poten en staart, zwart gekleurd.
Temperatuurgevoelige mutaties worden vaak gebruikt in biochemisch onderzoek om letale mutaties te onderzoeken. Temperatuurgevoelige allelen van letale
mutaties kunnen in het labo gehouden worden bij lage temperatuur zonder dat
het organisme sterft. Bij hoge temperatuur komt de mutatie tot expressie en
gaat het organisme dood. Bij het werken met temperatuurgevoelige letale mutaties is het van groot belang dat de temperatuur in het labo of in de incubatoren
laag gehouden wordt (zie figuur 5.4).
temperatuurgevoelige mutaties
Siamese kat
Suppressormutaties
Wanneer een mutant fenotype door een nieuwe mutatie terug wild type wordt
spreekt men van een suppressor mutatie. Dergelijke suppressor mutaties zijn
zeer interessant in genetisch onderzoek. Suppressormutaties kunnen verschillende oorzaken hebben.
Een intragene suppressor mutatie is te wijten aan een nieuwe mutatie in
hetzelfde gen.
• Bij een terug-mutatie (’back mutation’) wordt de oorspronkelijke mutatie ongedaan gemaakt en wordt het oorspronkelijke genotype terug hersteld. Bij een puntmutatie kan een tweede puntmutatie het codon terug
veranderen in het oorspronkelijke codon. Bij een indelmutatie kan een
tweede indelmutatie het oorspronkelijke leesraam terug herstellen. Het
gen is in geval van een ’back mutation’ onmogelijk te onderscheiden van
suppressor mutatie
intragene suppressor
’back mutation’
Hoofdstuk 5. Mutaties en herstel
Figuur 5.3: Verschillende mutaties in een gen en de impact op het overeenkomstige
proteı̈ne
Figuur 5.4: Werken met temperatuurgevoelige mutanten
 5.2. Mutaties in meercellige organismen en kanker
het oorspronkelijke wild type gen, ook al heeft het twee keer een mutatie
ondergaan.
• Een andere mogelijkheid is dat een tweede mutatie in hetzelfde gen ervoor
zorgt dat het effect van de eerste mutatie ongedaan gemaakt wordt. Dit
kan zijn omdat de tweede mutatie zorgt voor een wijziging van een aminozuur, wat tot gevolg kan hebben dat het proteı̈ne terug zijn oorspronkelijke
vorm aanneemt.
Bij een extragene suppressor zorgt een mutatie in een ander gen ervoor
dat het effect van de eerste mutatie ongedaan gemaakt wordt. Er kunnen vele
mogelijke mechanismen zijn waardoor een mutatie in een ander gen de effecten
van een mutatie in één gen ongedaan kunnen maken:
extragene suppressor
• Vele proteı̈nen vormen complexen met andere proteı̈nen. Een mutatie in
het gen voor proteı̈ne A resulteert in een andere vorm, waardoor proteı̈ne
A geen contact meer kan maken met proteı̈ne B. Wanneer er ook een
mutatie ontstaan in proteı̈ne B is het mogelijk dat het contact tussen de
twee proteı̈nen weer hersteld wordt (zie figuur 5.5). Suppressor mutaties
zijn zeer nuttig om interacties tussen proteı̈nen te bestuderen.
• Een andere mogelijkheid treedt op wanneer een mutatie resulteert in een
breuk in de metabolische keten. Wanneer een tweede mutatie een enzyme activeert in een alternatieve metabolische keten kan het zijn dat
het eindproduct van de metabolische keten toch aangemaakt kan worden.
Suppressor mutaties zijn daarom ook nuttig om metabolische ketens te
ontrafelen.
• Nog een mogelijkheid is dat een mutatie leidt tot een stop-codon (een
nonsense mutatie). Normaal wordt de translatie van het proteı̈ne dan
onderbroken. Wanneer echter ook een tRNA muteert zodat het bindt aan
het stop-codon en een aminozuur inbouwt in het proteı̈ne, dan kan de
translatie toch doorgaan en wordt een functioneel proteı̈ne gevormd.
Mutaties in meercellige organismen en kanker
Kiemlijn- en somatische mutaties
Elk individu start als één enkele cel: de zygote. Deze zygote deelt zich in twee,
de twee dochtercellen delen zich opnieuw in twee, enzovoort. Bij de mens moet
dit ongeveer 45 keer herhaald worden vooraleer het menselijk lichaam volgroeid
is. Een volgroeid menselijk lichaam bestaat uit 30 tot 40 triljoen (1012 ) cellen.
Bij elke celdeling wordt het volledige genoom gekopieerd en daarbij kunnen
mutaties optreden. Indien een cel een mutatie oploopt en daarna verder deelt
zal deze cel de mutatie doorgeven aan alle nakomelingen. Hierdoor kunnen cellen
in het lichaam genetisch verschillen van elkaar. Hele delen van een lichaam die
voortkomen uit een bepaalde cel kunnen daardoor eenzelfde mutatie bezitten.
Het menselijk lichaam is daarom een genetische mozaı̈ek.
De cellen in het menselijk lichaam kunnen opgedeeld worden in somatische
cellen en kiemlijncellen (zie figuur 5.6). De somatische cellen maken deel
genetische mozaı̈ek
somatische cellen
Hoofdstuk 5. Mutaties en herstel
Figuur 5.5: Voorbeeld van een extragene suppressor mutatie door een mutatie in een
interagerend proteı̈ne
 5.2. Mutaties in meercellige organismen en kanker
uit van het lichaam maar maken geen gameten. Het gevolg is dat mutaties
in somatische cellen niet doorgegeven kunnen worden aan de nakomelingen.
De kiemlijncellen staan in voor de vorming van de gameten. Mutaties in
kiemlijncellen kunnen daarom wel doorgegeven worden aan nakomelingen.
Vrouwen produceren slechts een beperkt aantal eicellen. Het volledige aantal
eicellen is bovendien reeds gevormd voor de geboorte (de eicel die jou gevormd
heeft, bestond dus al toen jouw grootmoeder zwanger was van je moeder). Een
eicel heeft slechts 20 - 30 celdelingen ondergaan sinds de vorming van de zygote.
De kans op mutaties is daardoor vrij klein.
Mannen produceren enorme hoeveelheden zaadcellen. Het aantal delingen
tussen de zygote en de vorming van een zaadcel is daarom 10 keer groter dan
in het geval van de eicel. Mannen blijven bovendien hun hele leven nieuwe
zaadcellen produceren, waardoor het aantal delingen tussen zygote en vorming
van zaadcel toeneemt met de leeftijd van de vader. Mannen geven daardoor veel
meer mutaties door aan hun nakomelingen dan vrouwen, en het aantal mutaties
dat doorgegeven wordt, neemt bovendien toe met de leeftijd.
kiemlijncellen
De celcyclus
Eukaryote cellen moeten een vaste celcyclus doorlopen vooraleer ze mitose
kunnen ondergaan. Deze celcyclus bestaat uit verschillende fasen.
De interfase is de fase tussen twee celdelingen. De interfase bestaat uit 3
stappen:
celcyclus
interfase
• G1 is de groeifase, waarin de cel aangroeit en voldoende energie aanlegt
om te kunnen delen. Deze fase kan bij bepaalde cellen lang duren. Een
lange periode van rust in de G1-fase wordt ook een G0-fase genoemd. In
de G1- of G0-fase bestaan de chromosomen slechts uit één chromatide.
• S is de fase waarin het genoom gekopieerd wordt (S staat voor DNA synthese). In deze fase zal elk chromosoom een kopie maken van zichzelf
waarna het twee chromatiden bezit.
• G2 is de fase waarin de mitose voorbereid wordt.
De celdeling zelf bestaat uit twee stappen:
celdeling
• In de eerste stap (de eigenlijke mitose) wordt het genoom verdeeld. Hierbij
worden de chromatiden van elk chromosoom van elkaar gescheiden.
• In de tweede stap of de cytokinese wordt de cel zelf in twee gedeeld,
waarbij elk deel een kopie van het genoom ontvangt.
Regulatie van de celcyclus
De opeenvolging van processen tijdens de celcyclus en de mitose wordt gereguleerd door proteı̈nen in het cytoplasma van de cel. Men ontdekte dit via
onderzoek bij oöcyten van de kikker. Wanneer het cytoplasma van oöcyten die
mitose ondergingen geı̈njecteerd werd in oöcyten die in rust waren, begonnen
de oöcyten in rust ook mitose te ondergaan. Wanneer een oöcyt in mitose gefusioneerd werd met een oöcyt in rust begon de nucleus van de oöcyt in rust
ook mitose te ondergaan. In beide gevallen activeerden de proteı̈nen uit het
cytokinese
Hoofdstuk 5. Mutaties en herstel
Figuur 5.6: Mutaties in somatische en kiemlijkcellen
Figuur 5.7: Invloed van leeftijd van de vader op het aantal mutaties dat doorgegeven
wordt aan nakomelingen
 5.2. Mutaties in meercellige organismen en kanker
cytoplasma van de mitotische oöcyten de mitose in de rustende oöcyten. Een
belangrijke groep van proteı̈nen die mitose op gang brengen zijn cyclines.
Na verder onderzoek leerde men dat er diverse controlepunten bestaan in de
celcyclus. Op elk controlepunt verifieert de cel of alle nodige voorbereidingen
getroffen zijn om aan de volgende stap in de celcyclus te beginnen. Deze controlepunten moeten ervoor zorgen dat cellen niet ongecontroleerd gaan delen.
Er zijn drie belangrijke controlepunten in de celcyclus:
• Op de overgang G1/S beslist een cel in rust om al dan niet te gaan delen. Ze begint daarbij met de replicatie van het genoom in de S fase. Op
dit controlepunt kijkt de cel of ze voldoende groot is en voldoende voedingsstoffen bezit om te kunnen delen. Externe groeifactoren hebben
een grote invloed op dit controlepunt. Groeifactoren zijn externe signalen
die een cel het bevel geven om te delen of in rust te blijven. De cel bezit
receptoren voor groeifactoren in de cytoplasmamembraan die signalen van
naburige cellen kunnen opvangen. Bij beschadiging van naburige cellen in
het lichaam zullen de beschadigde cellen groeifactoren produceren die een
signaal geven aan naburige cellen om te gaan delen, met als doel de schade
te herstellen.
cyclines
groeifactoren
• Op de overgang van G2/M beslist de cel om de mitose te starten. Dit
complexe controlepunt kijkt of het genoom wel correct gerepliceerd is en
of het genoom nog intact is (bijvoorbeeld of er geen breuken zijn in het
DNA). Indien het genoom niet correct gerepliceerd is, of als er breuken
zijn, is er een risico dat één van de dochtercellen een foute of onvolledige
kopie van het genoom ontvangt.
• Op het spoelfiguur controlepunt beslist de cel om de chromosomen te
splitsen. Op dit controlepunt kijkt de cel of alle chromosomen wel correct
in het evenaarsvlak van de spoelfiguur gesitueerd zijn. Zo niet is er een
risico dat één van de dochtercellen een chromosoom te veel of te weinig
meekrijgt.
Bij deze controlepunten zijn diverse proteı̈nen betrokken die fouten detecteren en het signaal geven aan de cel dat de volgende fase al dan niet kan starten.
Belangrijke proteı̈nen die fouten detecteren en signalen doorgeven dat de cel
al dan niet kan gaan delen, zijn bijvoorbeeld groeifactor receptoren, het p53proteı̈ne en het RAS-proteı̈ne. Deze proteı̈nen activeren rechtstreeks of onrechtstreeks cyclines die de celcyclus zullen in gang zetten. Als alles correct verloopt,
gaat de cel de volgende fase van de celcyclus in. Indien een fout gedetecteerd
wordt, zal de cel trachten deze fout te herstellen. Indien geen herstel mogelijk
is, wordt een mechanisme geactiveerd waarmee de cel zichzelf vernietigt. Dit
wordt gecontroleerde celdood of apoptose genoemd.
Afwijkingen in de celcyclus en het ontstaan van tumoren
In het kader van deze cursus is het belangrijk in te zien hoe mutaties de celcyclus
kunnen verstoren. Bij de controle van de celcyclus zijn vele proteı̈nen betrokken.
Naarmate cellen in het lichaam ouder worden of wanneer ze blootgesteld worden
aan stress-factoren, zullen deze cellen meer en meer mutaties opstapelen. Wanneer diverse genen die betrokken zijn bij de celcyclus muteren kan de controle
over de celcyclus wegvallen, en dan kan het gebeuren dat deze gemuteerde cellen
apoptose
Hoofdstuk 5. Mutaties en herstel
Figuur 5.8: Regulatie van de celcyclus
 5.2. Mutaties in meercellige organismen en kanker
in het lichaam ongecontroleerd gaan delen. Daardoor ontstaan opeenhopingen
van cellen (tumoren) of kanker. Tumoren kunnen ontstaan (1) wanneer de
celcyclus continu geactiveerd wordt, of (2) wanneer de remmingsmechanismen
op de celcyclus wegvallen.
De proto-oncogenen coderen voor proteı̈nen die de celcyclus activeren.
Oncogenen zijn gemuteerde proto-oncogenen die omwille van een mutatie de
celcyclus continu activeren. Daardoor veroorzaken ze tumoren. Een voorbeeld
van een proto-oncogen is een receptor voor een groeifactor. Dergelijke receptoren
geven het signaal aan de cel om de celcyclus te activeren wanneer ze binden aan
een externe groeifactor. Door mutatie kan deze receptor continu een signaal
geven om de celcyclus te activeren. Hierdoor ontstaat een ongecontroleerde
celgroei in het lichaam. Borstkankercellen hebben in vele gevallen gemuteerde
groeifactorreceptoren. Een voorbeeld van een proto-oncogen is het RAS -gen.
In een kwart van alle tumoren worden mutaties in RAS aangetroffen.
De tumor-onderdrukkende genen zijn genen die de vooruitgang in de
celcyclus tegenhouden. In geval van mutaties in dergelijke genen valt de rem op
de celcyclus weg, gaan cellen ongecontroleerd delen en ontstaan tumoren. Een
voorbeeld is het p53 -gen. In gezonde cellen speelt dit proteı̈ne een belangrijke rol
bij de controle op de replicatie van het genoom. Het controleert het genoom op
fouten die ontstaan zijn tijdens de replicatie. Indien een fout gedetecteerd wordt
zal p53 een herstelmechanisme activeren. Indien geen herstel mogelijk is wordt
geprogrammeerde celdood geactiveerd. Indien p53 muteert valt deze controle
weg en kunnen cellen blijven delen, ook al is er een fout in het DNA geslopen.
Uiteindelijk kunnen fouten in het DNA zich opstapelen en verhoogt het risico
dat dergelijke cellen tumoren gaan vormen. In de helft van alle tumoren is het
p53 -gen gemuteerd. p53 wordt ook wel het engelbewaarder-gen genoemd omdat
het tumorcellen detecteert en vernietigd.
Tumoren ontstaan door mutaties in genen die betrokken zijn bij de controle op de celcyclus. Kanker is daarom een genetische ziekte. De genetische
afwijkingen die tumoren veroorzaken waren niet aanwezig in de zygote maar
ontstaan in één of meerdere cellen in het lichaam tijdens de loop van het leven.
Kanker ontstaat niet door één enkele mutatie, maar door een opeenstapeling
van mutaties. Eens een tumor zich begint te ontwikkelen ontstaat een cascade
van mutaties doordat de controle op de celcyclus wegvalt. Wanneer de controle
op de celcyclus verdwijnt, valt namelijk de controle op fouten tijdens de mitose
weg en is de kans groter dat nieuwe mutaties ontstaan.
Oorzaken van tumoren
Kanker wordt veroorzaakt door toeval (spontane mutaties), door blootstelling
van het lichaam aan stoffen die mutaties teweegbrengen (geı̈nduceerde mutaties)
en kan ook deels erfelijk zijn.
• Spontane mutaties: cellen in ons lichaam stammen af van één enkele zygote. Deze zygote ondergaat talloze mitosen. Bij elke mitose wordt het
genoom gerepliceerd en kunnen mutaties ontstaan. Hoe ouder een organisme wordt, hoe groter de kans dat er mutaties opgedoken zijn in genen
die een rol spelen in de celcyclus.
• Geı̈nduceerde mutaties: de kans dat mutaties ontstaan in het genoom
wordt beı̈nvloed door blootstelling aan mutagene stoffen (vb. tabaksrook),
tumoren
proto-oncogenen
tumor-onderdrukkende
genen
Hoofdstuk 5. Mutaties en herstel
straling (UV, radioactieve straling), bepaalde mutagene virussen,...
• Erfelijk: wanneer bepaalde genen die betrokken zijn bij de celcyclus reeds
gemuteerd waren in de zygote, is de kans groot dat fatale fouten zich
opstapelen tijdens opeenvolgende mitosen. Indien één van de twee allelen
van een gen dat betrokken is bij de celcyclus bijvoorbeeld reeds mutant
was in de zygote, is de kans groot dat ook het andere allel muteert tijdens
het latere leven en dat de celcyclus verstoord wordt.
Voorbeeld van een erfelijke vorm van kanker
mitotische recombinatie
Retinoblastoma is een tumor die zich ontwikkelt op het netvlies. Deze tumor
wordt veroorzaakt door een mutatie in het gen Rb, een gen dat een rol speelt
in de celcyclus. De mutatie is recessief, waardoor twee mutante kopieën van
het gen vereist zijn om retinoblastoma te veroorzaken (rb/rb). Individuen met
genotype Rb/Rb ontwikkelen normaal gezien de ziekte niet. Indien toch retinoblastoma optreedt is dit het gevolg van twee opeenvolgende mutaties tijdens
de ontwikkeling van zygote naar volwassen individu. Een eerste mitose leidt tot
een genotype Rb/rb. Wanneer later ook de tweede kopie van het gen muteert
ontstaat een rb/rb genotype en ontstaat de tumor. Deze tweede mutatie kan
spontaan ontstaan of kan het gevolg zijn van een mitotische recombinatie tussen de twee homologe chromosomen. In dergelijke gevallen is de tumor meestal
beperkt tot één van de twee ogen.
Retinoblastoma kan ook erfelijk bepaald zijn. In dat geval kreeg het individu
van één van de ouders een mutante kopie van het gen mee en is het genotype van
bij de geboorte Rb/rb. Door spontane mutatie of door mitotische recombinatie
kan ook de tweede kopie van het gen muteren (rb/rb) en ontstaat een tumor. In
dergelijke gevallen treedt de tumor meestal reeds op jonge leeftijd op en komt
hij bovendien vaak voor in beide ogen. De tumor wordt veroorzaakt door een
recessief allel maar gedraagt zich in stambomen als een dominante afwijking.
De reden hiervoor is dat heel vaak ook het tweede allel mutant wordt door
mitotische recombinatie.
Een mitotische recombinatie is een zeldzaam verschijnsel dat uitzonderlijk optreedt tijdens de mitose bij diploı̈de organismen. Tijdens de mitose
vindt stukuitwisseling plaats tussen chromatiden van twee verschillende homologe chromosomen in de diploı̈de cel. Het resulteert in recombinante cellen in
bepaalde delen van het lichaam. Dit verschijnsel speelt vaak een rol bij tumoren
veroorzaakt door recessieve mutaties.
Oorzaken van mutaties
Spontane mutaties
Mutaties kunnen ontstaan door het inbouwen van een verkeerde base tijdens de
replicatie van DNA. Bij replicatie van DNA kunnen basen een fout paar vormen (vb. A · C i.p.v. A · T). Dit kan gebeuren wanneer een base een andere
chemische vorm aanneemt of wanneer basen chemisch gewijzigd worden. Dergelijke fouten leiden meestal tot transities; transversies komen minder vaak voor.
Dit komt omdat transversies een paring van twee purines of twee pyrimidines
vereisen, wat leidt tot een ’kink’ in de DNA-keten. De basen in een nucleotide
 5.3. Oorzaken van mutaties
kunnen chemisch gewijzigd worden. Hierbij is het belangrijk te beseffen dat het
milieu in de cel vaak chemisch agressief is. Het metabolisme van de cel vormt
vrije zuurstofradicalen die de basen in het DNA kunnen beschadigen (vb. in
mitochondria).
Indel mutaties zijn vaak het gevolg van een verkeerde paring van een reeks
opeenvolgende basen in de DNA-keten (trinucleotide herhalingen). Tijdens
de replicatie van DNA komt de dochterstreng vaak even los van de moederstreng.
Wanneer een gen korte herhalingen van drie basenparen bevat, is het mogelijk
dat deze opeenvolgende herhalingen aan elkaar binden: de dochterstreng vormt
daarbij een lus. De basen in de lus zullen daarom opnieuw gekopieerd worden
van de moederstreng door DNA-polymerase. Het resultaat is dat de dochterstreng langer wordt en extra herhalingen van de drie nucleotiden. In de volgende
replicatieronde wordt deze lus aan de DNA-keten toegevoegd. Deze herhalingen
van drie nucleotiden coderen voor een bepaald aminozuur waardoor het aantal
aminozuren in het proteı̈ne toeneemt. Een afwijking die het gevolg is van dergelijke trinucleotide herhalingen is de ziekte van Huntington, een syndroom
dat resulteert in ongecontroleerde spierbewegingen. Het Huntington-gen komt
tot expressie in zenuwcellen. Het gen bevat op het einde een aantal CAG herhalingen die coderen voor het aminozuur glutamine. Normale fenotypes hebben
een paar tiental CAG herhalingen. Mensen met de afwijking hebben echter honderden CAG herhalingen. De herhalingen leiden tot een lang glutamine staart
aan het proteı̈ne. Dit zorgt er voor dat het proteı̈ne niet afgebroken wordt en
accumuleert in de zenuwcellen. De werking van de zenuwcellen wordt verstoord,
met ongecontroleerde spierbewegingen als gevolg. Eén mutant allel kan reeds
leiden tot accumulatie van het proteı̈ne en de zenuwcellen kan dus al een effect
hebben op de werking van de zenuwcellen. Daardoor is dit een dominante afwijking. Ouders hebben dus één kans op twee om de afwijking door te geven
aan hun nakomelingen. Ouders met een hoog (maar niet problematisch) aantal
CAG herhalingen hebben een grotere kans om mutante nakomelingen te hebben
met een extreem hoog (en wel problematisch) aantal herhalingen. De ziekte
wordt daardoor erger van generatie op generatie. Ook andere afwijkingen bij de
mens worden veroorzaakt door herhalingen van drie basenparen.
trinucleotide herhalingen
ziekte van Huntington
Geı̈nduceerde mutaties
Mutagenese is het bedoeld of onbedoeld ontstaan van mutaties door blootstelling
aan bepaalde externe factoren, zoals chemische stoffen of radioactieve straling.
Chemische stoffen die mutaties veroorzaken worden mutagenen genoemd. Mutagenen kunnen de plaats van een base innemen in een nucleotide (base analogen) of kunnen een base beschadigen. Hierdoor ontstaat er een fout in de
DNA-keten.
Voorbeelden van base analogen zijn 5-bromouracil, dat de plaats van thymidine kan innemen, en 2-amino-purine, dat de plaats van adenine inneemt.
Chemische stoffen zoals ethylmethaansulfonaat of nitroso-guanidine veroorzaken een wijziging in de structuur van de basen, met een foute paring als gevolg.
De intercalerende stoffen zoals acridine oranje, ICR-191 of proflavine
nemen de plaats in van een basenpaar in de DNA-helix. Ze kunnen leiden
tot een indelmutatie van een enkel basenpaar. Aflatoxine B1 is één van de
meest sterke mutagenen. Het is een intercalerende stof die bovendien de basen
chemisch gaat wijzigen. Van aflatoxines is gekend dat ze vaak mutaties in het
mutagenen
base analogen
intercalerende stoffen
Hoofdstuk 5. Mutaties en herstel
Figuur 5.9: Accumulatie van trinucleotide herhalingen door verkeerde paring
p53 -gen veroorzaken, een gen dat belangrijke controle uitoefent op de celcyclus.
Ook straling kan mutaties veroorzaken. UV-straling leidt tot een binding
van twee opeenvolgende basen in een DNA-streng. Dit kan interfereren met
de replicatie van DNA. Ioniserende straling kan dan weer breuken in de DNAketen veroorzaken of creëert zuurstofradicalen in de cel die het DNA kunnen
beschadigen.
De Ames-test: testen of nieuwe chemische stoffen mogelijk kankerverwekkend zijn
carcinogeen
Ames-test
Mutaties in somatische cellen zijn vooral gevaarlijk wanneer ze optreden in genen die betrokken zijn bij de regulatie van de celcyclus. In dat geval kunnen
mutaties kanker veroorzaken. Chemische stoffen die veel mutaties veroorzaken
zijn daarom mogelijk kankerverwekkend of carcinogeen. Om nieuwe chemische substanties te testen op hun carcinogene werking maakt men gebruik van
de Ames-test (zie figuur 5.10). Deze test gaat na of een bepaalde chemische
stof veel of weinig mutaties teweegbrengt. De test wordt niet uitgevoerd op
mensen of dieren, maar op bacteriën. De test gaat specifiek na hoeveel His−
mutante bacteriestammen kunnen reverteren naar His+ . De test meet dus het
aantal suppressormutaties.
De lever is verantwoordelijk voor de afbraak van stoffen in ons lichaam.
Sommige chemische stoffen zijn op zich onschadelijk maar kunnen in de lever
afgebroken worden tot stoffen die wel mutageen zijn. Daarom worden de stoffen
in de Ames-test blootgesteld aan leverextract vooraleer ze toegevoegd worden
aan His− -stammen. Op die manier test men in de Ames-test ineens de chemische stof zelf en de afbraakproducten van die stof. Het leverextract dat wordt
gebruikt in de Ames-test, is afkomstig van de lever van een rat.
Herstel van mutaties
Zoals blijkt uit bovenstaande voorbeelden kunnen op talrijke manieren fouten
sluipen in de DNA-code. Gelukkig is de cel in staat vele van deze fouten op
 5.4. Herstel van mutaties
Figuur 5.10: De Ames test
te sporen en herstellen. Fouten die ontstaan tijdens de replicatie van het DNA
worden vaak gedetecteerd en hersteld door DNA-polymerase zelf.
Herstelmechanismen maken gebruik van het feit dat informatie in het genoom meerdere keren is opgeslagen. Ten eerste bestaat het DNA uit een dubbele keten. Wanneer er een fout sluipt in één streng, kan deze fout gecorrigeerd
worden op basis van informatie op de andere streng. Na de S-fase in de celcyclus bestaat een chromosoom uit twee identieke chromatiden. Een fout op
één chromatide kan gecorrigeerd worden op basis van informatie op de andere
chromatide.
Onmiddellijk herstel van beschadigde basen in het DNA
Sommige enzymen kunnen beschadigde basen in de DNA-keten detecteren en
onmiddellijk herstellen. Een voorbeeld hiervan is het enzyme CPP-fotolyase,
dat de binding tussen twee basen ten gevolge van UV-straling herstelt (zie figuur
5.11). UV-straling is heel sterk mutageen. Vrijwel alle organismen hebben
daarom CPP-fotolyase. Bij de mens is dit CPP-fotolyase echter niet actief en
wordt gebruikt gemaakt van andere mechanismen om beschadiging door UVstraling te herstellen.
Base-excisie herstel
Veel herstelmechanismen van het DNA zijn homologie-afhankelijk. Dit betekent
dat ze kijken naar de homologe base in de dubbele DNA streng om de beschadigde base terug te vervangen door de juiste base. Het belangrijkste voorbeeld
hiervan is base-excisie herstel. Hierbij wordt een beschadigde base weggeknipt
van het nucleotide door een groep van enzymen die DNA-glycosilasen genoemd
CPP-fotolyase
Hoofdstuk 5. Mutaties en herstel
Figuur 5.11: Herstel van fotodimeren door CPP-fotolyase
worden. Deze DNA-glycosilasen herkennen specifieke beschadigingen van de
basen, zoals methylatie, oxidatie, deaminatie of het verlies van een base. Na
het wegknippen van de beschadigde base wordt een aantal naburige nucleotiden
verwijderd en worden nieuwe nucleotiden toegevoegd door DNA-polymerase.
Deze nieuwe nucleotiden zijn homoloog met de nucleotiden in de complementaire DNA-streng.
Herstel foute basenparing
Bij de replicatie van DNA door DNA-polymerase wordt in 1 op 105 basenparen
een verkeerde base ingevoegd. De meeste van deze foute basenparen worden
opgemerkt en hersteld door het DNA-polymerase zelf. In 1 op 107 basenparen
wordt deze fout hersteld door het foute-paring herstelmechanisme (zie figuur
5.12). Het belangrijkste probleem bij een foute paring is dat het mechanisme te
weten moet komen welke van de twee basen de verkeerde is, ofwel welke van de
twee DNA-strengen de oorspronkelijke streng is en welke de kopie. Het fouteparing herstelmechanisme herkent de oorspronkelijke DNA-streng aan methylaties op GATC sequenties. Deze methylaties worden pas na enkele minuten na
de replicatie aan de nieuwe DNA-streng toegevoegd. Het foute-paring herstelmechanisme maakt van deze periode gebruik om foute basenparen op te sporen
en te corrigeren. Een mutatie in het foute-paring herstelmechanisme leidt tot
een toename in het aantal mutaties met een factor 100. Bepaalde erfelijke vormen van kanker (o.a. darmkanker) zijn te wijten mutaties in het foute-paring
herstelmechanisme.
 5.4. Herstel van mutaties
Figuur 5.12: Herstel van van foute basenparing na replicatie
Hoofdstuk 5. Mutaties en herstel
 Hoofdstuk 6
Populatiegenetica
Wat is populatiegenetica?
Allelenfrequentie
De populatiegenetica bestudeert de genetische variatie in een populatie. Een
populatie wordt gedefinieerd als een groep van organismen van een bepaalde
soort die zich onderling voortplanten. De allelenfrequentie in een populatie
wordt gedefinieerd als de frequentie waarmee allelen voorkomen in een populatie
(zie figuur 6.1). Bijvoorbeeld wanneer 80 % van de individuen genotype AA
heeft, 10 % genotype Aa en 10 % genotype aa, dan komt de frequentie van allel
populatiegenetica
allelenfrequentie
Het principe van Hardy-Weinberg
Hardy en Weinberg toonden aan dat de genetische variatie in een populatie
van generatie tot generatie gelijk blijft als aan een aantal voorwaarden voldaan wordt (zie figuur 6.2). Het principe van Hardy-Weinberg stelt dat
de verhoudingen tussen dominante en recessieve allelen in een populatie constant blijft van generatie tot generatie. Ook de verhouding van homozygoot
dominant, heterozygoot en homozygoot recessief blijft constant. Dit betekent
dat ook de fenotypefrequentie in de populatie constant blijft. Hiervoor moet
voldaan worden aan de volgende vijf voorwaarden:
• er geen mutaties optreden
• er geen uitwisseling van genen is met andere populaties
• er willekeurige paring is tussen individuen in een populatie
• de populatie voldoende groot is (dit betekent dat er geen toevalseffecten
meespelen)
• er geen selectie optreedt
principe
Weinberg
van
Hardy-
Hoofdstuk 6. Populatiegenetica
Figuur 6.1: Genotype- en allelenfrequentie in een populatie
Afleiden van de allelenfrequentie uit de fenotypefrequentie
Wanneer aan de Hardy-Weinberg voorwaarden voldaan is, kan de allelenfrequentie afgeleid worden uit de fenotypefrequentie. Stel een populatie voor met
84 % zwarte katten (genotype BB of Bb) en 16 % witte katten (genotype bb).
De frequentie van allel B in de populatie is q en de frequentie van allel b is p.
Als aan de voorwaarden van Hardy-Weinberg voldaan is, is de kans dat een kat
genotype bb heeft p2 . Uit de frequentie
√ van fenotype bb kan dus de frequentie
q van allel b afgeleid worden, zijnde 0.16 of 0.40. Er zijn slechts twee allelen,
waardoor q + p = 1. De frequentie van allel B kan dus afgeleid worden uit de
frequentie van allel q, zijnde 1 - 0.40 = 0.60.
De zwarte en witte katten zullen hun allelen willekeurig verdelen over de
gameten. De allelenfrequentie komt overeen met de genotypefrequentie van de
gameten. Indien de katten willekeurig paren met elkaar worden de gameten
willekeurig met elkaar gecombineerd. De kans op genotype BB is p2 of 0.36,
de kans op genotype Bb is 2pq (0.48) en de kans op bb is q2 . Wat betreft de
fenotypes zullen we p2 + 2pq (0.84 of 84 %) van het zwarte fenotype vinden
(BB en Bb) en q2 (0.16 of 16 %) van het witte fenotype (bb). Dit is identiek aan
de fenotypefrequentie bij de vorige generatie. Wanneer de fenotypefrequentie
afwijkt van deze die verwacht wordt volgens de allelenfrequentie of wanneer de
allelenfrequentie wijzigt van een generatie naar de volgende generatie, kan dit
een aanwijzing zijn dat er evolutie aan de gang is.
 6.2. Evolutie
Figuur 6.2: Het principe van Hardy-Weinberg: behoud van fenotype- en genotypefrequentie in een populatie
Evolutie
Wat is evolutie?
Wanneer de allelenfrequentie van een populatie verandert van de ene generatie
naar de volgende generatie spreekt men van evolutie. Doordat de allelenfrequentie wijzigt zal ook de fenotypefrequentie van de populatie wijzigen. Indien
de fenotypische eigenschappen van een populatie sterk verschillen van die van
andere populaties kan een nieuwe soort ontstaan.
Evolutie kan verschillende oorzaken hebben:
evolutie
• Mutaties
• Gene flow
• Niet-willekeurige paring
• Genetische drift
• Selectie
Mutaties
Doordat een gen mutaties ondergaat zullen er nieuwe allelen ontstaan en zal
de frequentie van de allelen in een populatie wijzigen. Mutaties zijn echter zo
zeldzaam (1 op 100 000 generaties) dat ze nauwelijks een invloed uitoefenen op
de allelenfrequentie in een grote populatie.
Mutaties zorgen er echter wel voor dat er nieuwe allelen kunnen ontstaan
binnen een populatie. Indien dit nieuwe allel beter is dan andere allelen kan het
allel door natuurlijke selectie snel algemeen worden in een populatie. Mutaties
zorgen dus voor de nodige variatie om selectie haar werk te laten doen. Daarom
zijn mutaties essentieel voor evolutie.
Het fenomeen ’gene flow ’ is de migratie van allelen van één populatie naar
een andere. Allelen kunnen van de ene naar de andere populatie migreren door
migratie van individuen of door het verspreiden van gameten. Voorbeelden
van migratie van individuen zijn vogels die van het vasteland naar een eiland
migreren maar ook zaden van planten die verspreid worden door de wind of
Hoofdstuk 6. Populatiegenetica
door dieren. Een voorbeeld van migratie van gameten is de verspreiding van
pollenkorrels van planten door de wind of door insecten.
’Gene flow ’ kan er voor zorgen dat er nieuwe allelen in een populatie binnengebracht worden. Indien deze nieuwe allelen voor een betere adaptatie zorgen
aan de omgeving dan de reeds aanwezige allelen zullen ze zich snel verspreiden
in de populatie door natuurlijke selectie. ’Gene flow’ kan er ook voor zorgen
dat een allel dat zeldzaam is in populatie A binnengebracht wordt vanuit een
populatie B waar dit allel algemener is. In dit geval zullen we een afwijking van
het Hardy-Weinberg evenwicht waarnemen in populatie A. Wanneer gene flow
tussen populaties wederzijds is zal dit leiden tot het verdwijnen van verschillen
in alllelenfrequenties tussen populaties.
niet-willekeurige paring
assortatieve paring
disassortatieve paring
Wanneer in een populatie niet-willekeurige paring optreedt kunnen ook afwijkingen op het Hardy-Weinberg evenwicht ontstaan. Er zijn twee types van
niet-willekeurige paring. In geval van assortatieve paring zullen gelijkaardige
fenotypes met elkaar paren (bijvoorbeeld witte katten zullen een witte partner
prefereren en zwarte katten een zwarte partner). Daardoor komen veel meer homozygoten voor in een populatie dan verwacht zou worden op basis van HardyWeinberg evenwicht. De fenotypefrequentie en genotypefrequentie veranderen
in dit geval, maar de allelenfrequentie blijft wel gelijk. Bij disassortatieve paring zullen fenotypisch verschillende individuen met elkaar paren (bijvoorbeeld
witte katten verkiezen een zwarte partner). Dit resulteert in meer heterozygoten dan verwacht op basis van Hardy-Weinberg evenwicht. In dit geval wijzigt
ook de allelenfrequentie doordat de individuen met het minst frequente allel in
verhouding meer paren dan individuen met het dominante allel.
genetische drift
stichter effect
flessenhalseffect
Niet-willekeurige paring
Genetische drift
In kleine populaties kan toeval er voor zorgen dat bepaalde allelen frequenter
voorkomen dan andere. Het fenomeen genetische drift zorgt voor het verdwijnen van allelen uit een populatie door toeval.
Een voorbeeld is het stichter effect, waarbij een populatie ontstaat uit een
klein aantal individuen die afkomstig zijn van een grote moederpopulatie. Een
typisch voorbeeld is de kolonisatie van een eiland. Vaak stamt de populatie
op het eiland af van een zeer klein aantal of zelfs één enkel individu. Indien
deze stichters toevallig een afwijkend kenmerk hadden zal de volledige populatie
op het eiland dit kenmerk overerven. Kenmerken die in de populatie op het
vasteland voorkomen zijn afwezig op het eiland. Ook bij gesloten populaties
van mensen die afstammen van een beperkt aantal kolonisten neemt men vaak
een stichter-effect waar (vb. bepaalde genetische afwijkingen zijn opvallend
abundant bij de Amish in Amerika).
Het flessenhalseffect (’bottleneck ’) ontstaat wanneer een populatie vrijwel
volledig uitsterft en nadien opnieuw aangroeit vanuit een klein aantal individuen.
Wanneer een groot deel van de populatie uitsterft, is het mogelijk dat bepaalde
allelen uit de populatie verdwijnen.
 6.3. Evolutie door natuurlijke selectie
Evolutie door natuurlijke selectie
De theorie van Lamarck
Darwin was niet de eerste die een theorie voorstelde voor evolutie. Voor hem
hechte men geloof aan het Lamarckisme. Lamarck stelde dat een individu
tijdens het leven bepaalde aanpassingen kon ondergaan aan de omgeving en
dat deze aanpassingen overgeërfd konden worden. Dit zou betekenen dat indien je tijdens je leven heel hard oefent om beter te kunnen zwemmen, dat je
nakomelingen betere zwemmers zijn. Vandaag weten we dat deze theorie niet
klopt.
Toch zijn er mechanismen waarmee ouders ervaringen die ze opdeden tijdens
het leven kunnen doorgeven aan nakomelingen. Door middel van genetische imprenting kunnen ouders bepaalde genen in de gameten activeren of inactiveren.
Deze activatie blijft bewaard in de zygote en in de cellen van de volgende generatie. Uiteraard is dit een mechanisme dat onbewust verloopt.
De theorie van Darwin en Wallace
Darwin en Wallace stelden een ander mechanisme voor. Beiden hadden het
werk van Thomas Robert Mathus gelezen. Malthus had een pamflet geschreven
waarin hij hongersnoden toeschreef aan de snelle aangroei van menselijke populaties. Hij stelde dat de groei van populaties exponentieel verloopt, terwijl de
groei van voedselproductie lineair is. Door betere technologie in de landbouw
nam de voedselproductie inderdaad toe. Malthus stelde dat dit slechts tot een
tijdelijke verbetering zou leiden aangezien de populatie sneller zou groeien en
er op korte termijn weer hongersnood zou zijn. Volgens hem was hongersnood
onvermijdelijk.
Darwin en Wallace zagen iets vergelijkbaar in de natuur. In de natuur is
de hoeveelheid beschikbaar voedsel constant. Populaties van planten en dieren
groeien echter exponentieel aan. Elk jaar worden veel nieuwe individuen geboren, maar toch neemt de populatie niet of nauwelijks toe omdat de hoeveelheid
voedsel beperkt is. Het merendeel van de nieuwe individuen zal daarom niet
overleven.
Darwin en Wallace gingen er van uit dat niet alle individuen evenveel kans
hebben om te overleven. Er is immers variatie tussen individuen in een populatie
en sommige individuen hebben daarom meer kans om te overleven dan andere.
Die individuen die meer kans hebben om te overleven zullen ook meer nakomelingen hebben. Als de nakomelingen van deze individuen dezelfde eigenschappen
hebben als hun ouders dan zullen die op hun beurt betere overlevingskansen
hebben. Hierdoor nemen de kenmerken van deze individuen toe in de volgende
generatie en wijzigt het fenotype van de populatie. Darwin en Wallace concludeerden hieruit dat dit een mechanisme kan zijn voor het ontstaan van nieuwe
kenmerken, en uiteindelijk van nieuwe soorten.
Evolutie door natuurlijke selectie is een vorm van ’trial en error ’. Door
mutaties wordt variatie gecreëerd. Selectie kiest de beste vormen er uit. Vergelijkbare processen vinden we terug in hoe onze maatschappij evolueert, hoe
cultuur evolueert, hoe bedrijven evolueren. In de maatschappij, cultuur en bedrijven worden nieuwe ideeën of nieuwe producten gelanceerd. De ideeën of
producten die veel succes hebben blijven over, andere verdwijnen.
Lamarckisme
Hoofdstuk 6. Populatiegenetica
Darwin en Wallace communiceerden met elkaar over deze theorie. Wallace
bevond zich echter in de de Molukken, een afgelegen eilandengroep in Indonesië.
Hij schreef in 1958 een brief aan Darwin waarin hij zijn theorie uiteenzette. Darwin speelde al enige tijd met dezelfde ideeën. Darwin en Wallace publiceerden
in dat zelfde jaar een kort artikel waarin ze het principe van evolutie door natuurlijke selectie voorstelden. Deze publicatie kon op weinig aandacht rekenen.
In 1959 publiceerde Darwin zijn boek ”On the origin of species by means of
natural selection, or the preservation of favoured races in the struggle for life”.
Dit boek kon echter wel op veel aandacht rekenen. Darwin en Wallace bleven
goede collega’s, en Wallace was Darwin’s grootste bewonderaar.
Een belangrijk hiaat in het werk van Darwin en Wallace was het mechanisme van erfelijkheid. Darwin en Wallace gingen er van uit dat kenmerken
erfelijk waren, maar ze konden niet verklaren hoe dit mechanisme van erfelijkheid werkte. Intussen was Mendel zijn experimenten aan het uitvoeren en
publiceerde zijn werk in 1866. Mendel’s werk werd echter nooit opgemerkt door
Darwin of Wallace.
Voorwaarden voor evolutie door selectie
natuurlijke selectie
Het optreden van natuurlijke selectie vereist drie belangrijke voorwaarden:
• Ten eerste moet er fenotypische variatie zijn tussen individuen in een
populatie.
• Ten tweede moet deze variatie het voortplantingssucces beı̈nvloeden.
• Ten derde moet deze variatie erfelijkerfelijk zijn.
artificiële selectie
Om natuurlijke selectie te laten doorgaan is variatie in een populatie nodig. Maar natuurlijke selectie zorgt er voor dat deze variatie verdwijnt uit de
populatie. Uiteindelijk blijven enkel de best aangepaste genotypes over.
Natuurlijke selectie is niet synoniem met evolutie. Natuurlijke selectie kan
evolutie voortbrengen maar evolutie kan ook ontstaan door andere mechanismen
(vb. ’gene flow ’, genetische drift, ontstaan van hybriden,...).
Bij natuurlijke selectie bepaalt de omgeving welke genotypes best aangepast
zijn en de meeste nakomelingen zullen voortbrengen. Natuurlijke selectie kan
gestuurd worden door klimaat, predatoren, ziektes, blootstelling aan toxische
stoffen, enz. Bij artificiële selectie selecteert de mens welke individuen meer
nakomelingen kunnen voortbrengen. Bekende voorbeelden zijn selectie in de
landbouw bij huisdieren en gedomesticeerde planten.
Oorzaken van natuurlijke selectie
Verschillende natuurlijke processen kunnen voor natuurlijke selectie zorgen. Een
voorbeeld is predatie. Predatoren kunnen bepaalde fenotypes selecteren over
andere en kunnen op die manier de allelenfrequenties in een populatie wijzigen.
Voorbeelden zijn uilen die lichte muizen selecteren over donkere muizen omdat
lichte muizen beter zichtbaar zijn in het donker tegen een donkere achtergrond.
Hierdoor zullen lichte fenotypes verdwijnen uit de populatie en zal het allel voor
de lichte vachtkleur langzaam verdwijnen uit de populatie. Uiteindelijke blijven
enkel donkere muizen over. Wanneer de muizen echter leven in een omgeving
 6.3. Evolutie door natuurlijke selectie
met een lichte achtergrond zullen uilen sneller donkere fenotypes opmerken en
dan kan selectie in de andere richting gaan.
Ook de omgeving kan selectie veroorzaken. Vele organismen zijn aangepast
aan het klimaat waarbij ze voorkomen. Populaties van planten of dieren die in
een kouder klimaat voorkomen zullen vaak enzymen bezitten die beter functioneren bij lage dan bij hoge temperaturen dan populaties van dezelfde soort die
in een warmer klimaat voorkomen.
Ook pesticiden of andere toxische stoffen in de omgeving kunnen een sterke
selectie teweegbrengen. Vele insecticiden dringen de cel binnen via specifieke
membraanreceptoren. Wanneer een bepaald individu in een populatie een mutant gen bezit voor deze membraanreceptoren dan wordt het pesticide niet opgenomen en zal het insect resistent zijn tegen dit pesticide. Fenotypes met
dergelijke mutante allelen kunnen heel snel dominant worden in een populatie
omdat alle andere fenotypes uitgeroeid worden door het pesticide. De allelenfrequentie kan op die manier op korte tijd heel snel wijzigen in een populatie.
’Fitness’
Natuurlijke selectie treedt op wanneer bepaalde fenotypes in een populatie meer
nakomelingen voortbrengen dan andere. Dit reproductieve succes wordt de fitness genoemd. Fitness is een relatief begrip: het individu met de hoogte fitness
is datgene dat de meeste nakomelingen voortbrengt. Fitness is zeer sterk afhankelijk van de omgeving waarin een individu zich bevindt. Alhoewel fitness
essentieel is om evolutie door natuurlijke selectie te begrijpen is het zeer moeilijk
om fitness te kwantificeren.
De fitness van een genotype wordt beı̈nvloed door vele factoren. Natuurlijke
selectie wordt vaak voorgesteld als ’survival of the fittest’. ’Survival ’ of de
overlevingskans is slechts één aspect van fitness. Individuen die langer kunnen
overleven (bijvoorbeeld omdat ze sterker zijn of beter kunnen ontsnappen aan
predatoren) hebben meer kans om nakomelingen voort te brengen. De energie
die dergelijke individuen steken in overleven kan echter ten koste gaan van het
aantal nakomelingen dat ze kunnen voortbrengen. Een voorbeeld hiervan vinden
we bij schaatsenrijders, kleine wantsen die lopen op de oppervlaktespanning
van het water (zie figuur 6.3). Grotere vrouwtjes schaatsenrijders leggen meer
eieren maar leven ook minder lang terwijl kleine vrouwtjes minder eieren leggen
maar langer leven. Daardoor hebben vrouwtjes met een gemiddelde grootte de
hoogste fitness bij schaatsenrijders.
Figuur 6.3: Bijdrage van overlevingskans en fertiliteit tot de ’fitness’ van een individu
fitness
Hoofdstuk 6. Populatiegenetica
Seksuele selectie
seksuele selectie
Een voorbeeld waarbij de fitness niet bepaald wordt door de overlevingskans
maar door het aantal nakomelingen is het geval van seksuele selectie. Seksuele
selectie vinden we heel vaak terug in de dierenwereld. Mannetjesdieren zijn vaak
zeer opvallend versierd, zoals bijvoorbeeld de pauw. Dergelijke versieringen
komen de overlevingskansen niet ten goede omdat ze veel energie kosten om
te produceren, omdat ze er toe leiden dat de dieren sneller opgemerkt worden
door predatoren, en omdat de dieren als gevolg van deze versieringen minder
snel kunnen wegvluchten van predatoren. Het enige doel van deze versieringen
is het verleiden van de wijfjes. Het succes bij de wijfjes heeft immers een grote
invloed op het aantal nakomelingen dat een mannetje kan voortbrengen, en dus
de fitness. Let wel: het zijn de wijfjes die kieskeurig zijn en kiezen voor de meest
opvallende mannetjes. Vaak krijgen de meerderheid van de mannetjes niet eens
de kans om te paren. De mannetjes dragen in veel gevallen niet bij aan de
opvoeding van de jongen. Waarom kiezen wijfjes voor een opvallend mannetje?
De reden is dat dit een succesvolle strategie is om er zeker van te zijn dat hun
genen in de toekomst verder verspreid zullen worden. Wijfjes die paren met een
opvallend mannetje zullen immers zonen voortbrengen die even aantrekkelijk
als het mannetje waarmee ze paren. Een aantrekkelijke zoon is voor wijfjes een
succesvolle manier om hun genen verder te verspreiden.
Een andere vorm van seksuele selectie is wanneer mannetjes onderling strijden voor een territorium. Mannetjesdieren zijn in dat geval veel gespierder dan
wijfjes, of bezitten wapens zoals
Natuurlijke selectie bij de mens
De populatiegenetica en het principe van selectie kunnen ook toegepast worden
op de mens. De mens is in vergelijk met de meeste diersoorten een relatief jonge
soort: Homo sapiens is slechts 200 000 jaar oud. De soort zou ongeveer 50 000
jaar geleden door een bottleneck gegaan zijn van minder dan 30 000 individuen.
Onze soort heeft vervolgens zijn areaal op zeer korte tijd sterk uitgebreid en
nieuwe werelddelen gekoloniseerd, telkens vanuit een kleine stichter-populatie.
Voorbeelden zijn de kolonisatie van Europa en Azië door een kleine populatie afkomstig uit Afrika, of de kolonisatie van Amerika via Bering straat door
een kleine populatie afkomstig uit Siberië. Daardoor is de genetische variatie bij de mens vele malen kleiner dan bij verwante soorten. Twee naburige
populaties chimpansees in het Afrikaanse regenwoud verschillen genetisch veel
sterker van elkaar dan pakweg Europeanen en Chinezen. We vinden een grotere
genetische variatie tussen volkeren in Afrika dan tussen indianenstammen uit
Zuid-Amerika.
Ook al zijn de verschillen tussen subpopulaties van de mens klein, toch kunnen kleine verschillen waargenomen worden. Dit geeft aan dat menselijke populaties onderhevig zijn aan selectie en evolueren. Er zijn aanwijzingen dat
deze evolutie ook verder doorging tot in de laatste millennia. Voorbeelden zijn
variaties in huidskleur, of variaties in secundaire geslachtskenmerken. Deze verschillen kunnen het gevolg zijn van zowel natuurlijke als seksuele selectie.
Een voorbeeld van evolutie door selectie bij de mens nemen we waar we bij
lactose-tolerantie (zie figuur 6.4). Mensen kunnen normaal gezien enkel lactose
verteren als zuigeling. De mogelijkheid om lactose te verteren verdwijnt vanaf
 6.4. Het behoud van variatie in een populatie
een leeftijd van ongeveer 4 jaar. Toch kunnen bepaalde volkeren als volwassene
ook melk verteren. Voorbeelden vinden we in West-Europa, in de Arabische
wereld en in de Sahel, niet toevallig bij volkeren die sterk afhankelijk zijn van
vee. Bij deze volkeren is bij een groot deel van de populatie het lactase gen
actief op volwassen leeftijd. In deze populaties komt een mutatie voor in een
regulerende regio van het lactase gen. Deze mutatie zorgt er voor dat het gen
niet geı̈nactiveerd wordt op latere leeftijd. De exacte mutatie verschilt bij de
verschillende bevolkingsgroepen, wat aangeeft dat deze evolutie van lactosetolerantie onafhankelijk van elkaar heeft plaatsgevonden.
’Genome wide association studies’ kunnen een beeld geven van genetische
verschillen tussen populaties. Een vergelijking van Han Chinezen (de dominante
bevolkingsgroep in China) met Tibetanen toonde aan dat de genomen van deze
twee groepen slechts significant verschilden op één locatie in het genoom. Op
deze locatie bevonden zich enkele SNP’s die geassocieerd zijn met een variant
van het EPAS1 gen. Dit gen wordt geactiveerd bij lage zuurstofconcentraties en
zorgt er voor dat Tibetanen beter aangepast zijn aan het leven op grote hoogte.
Deze variant van het gen vinden we trouwens ook terug bij duursporters.
Het behoud van variatie in een populatie
Natuurlijke selectie resulteert in het verlies van genetische variatie uit een populatie. Er zijn echter enkele mechanismen waarmee variatie in een populatie
behouden kan blijven.
Frequentie-afhankelijke selectie
In sommige gevallen kan de fitness van een fenotype afhankelijk zijn van de
frequentie waarmee dit fenotype in de populatie voorkomt (zie figuur 6.5). Bij
positieve frequentie-afhankelijke selectie worden zeldzame fenotypes weggeselecteerd. Een voorbeeld vinden we bij vissen die in scholen voorkomen.
Predatoren zien honderden identieke vissen. Wanneer er één individu tussenzit
dat opvalt, bijvoorbeeld doordat het lichter gekleurd is of groter is, zal dat de
aandacht trekken van de predator en zal de predator dat individu selecteren.
Figuur 6.4: Een puntmutatie leidt tot lactose-tolerantie
positieve
frequentieafhankelijke selectie
negatieve
frequentieafhankelijke selectie
Hoofdstuk 6. Populatiegenetica
Door dit mechanisme verdwijnt variatie uit een populatie: uiteindelijk blijven
enkel de ’normale’ fenotypes over.
Een negatieve frequentie-afhankelijke selectie treedt op wanneer afwijkende fenotypes bevoordeeld worden door natuurlijke selectie. Een voorbeeld
vinden we bij bootsmannetjes, een soort wantsen die onder water zwemmen.
Er zijn lichter gekleurde en donkerder gekleurde bootsmannetjes. Wanneer de
donker gekleurde bootsmannetjes dominant zijn in de populatie verkiezen vissen
donker gekleurde exemplaren. Hierdoor de lichter gekleurde exemplaren bevoordeeld. Tot het donker gekleurde fenotype echter zeldzaam wordt en de predator
van strategie verandert en de lichter gekleurde fenotypes verkiest. Op die manier verdwijnt een fenotype nooit volledig uit een populatie en blijft variatie
behouden.
Variabele selectie
variabele selectie
Doordat de omgevingscondities van jaar tot jaar kunnen verschillen kan een
bepaald fenotype het ene jaar een hogere fitness hebben en het andere jaar een
lagere fitness. Dit leidt tot variabele selectie. Dit zien we bijvoorbeeld bij
vinken op de Galapagos eilanden. In droge jaren worden veel zaden met een
dikke zaadhuid voortgebracht en hebben vinken met een stevige snavel de hoogste fitness. In nattere jaren doen planten met fijne zaden het beter en hebben
vinken met een dunne snavel een hogere fitness. Als gevolg van afwisselingen
tussen El Nino en La Nina in de Stille Oceaan is het klimaat op de Galapagos
eilanden zeer variabel. Deze schommelingen in het klimaat zorgen ervoor dat
variatie met betrekking tot de snaveldikte in de populatie bewaard blijft.
Heterozygoot voordeel
heterozygoot voordeel
sikkelcelanemie
In sommige gevallen hebben heterozygoten een hogere fitness dan homozygoten.
Daardoor kunnen beide allelen in de populatie blijven voorkomen, ook al zorgt
een bepaald allel in homozygote toestand voor een lage fitness. Een bekend
voorbeeld van heterozygoot voordeel is sikkelcelanemie (zie hoger). Homozygoten voor het mutante allel voor sikkelcelanemie hebben bloedarmoede
en daardoor een lage fitness. Het sikkelcel-gen maakt heterozygoten of dragers
van dit gen echter immuun tegen malaria. Bij heterozygoten worden de rode
bloedcellen sikkelvormig van zodra een malariaparasiet erin binnendringt. De
parasiet kan zich niet voortplanten in sikkelvormige cellen, waardoor de drager
Figuur 6.5: Voorbeelden van positieve en negatieve frequentie-afhankelijke selectie
 6.5. Selectie op continue variatie
beschermt is tegen de ziekte. Sikkelcelanemie komt veel vaker voor in gebieden
waar malaria endemisch is dan in andere gebieden. Omwille van de sterke selectiedruk die malaria uitoefent in tropische gebieden hebben heterozygoten in
deze regio’s een veel hogere fitness dan homozygoten die het mutante allel niet
bezitten. Daardoor verdwijnt het mutante allel niet door natuurlijke selectie uit
de populatie en blijft variatie met betrekking tot dit allel bestaan. In Afrika is 1
op de 5 individuen heterozygoot en dus resistent tegen malaria. 1 op 100 is homozygoot en vertoont de ziekte. Bij Afro-Amerikanen is het mutante allel veel
minder algemeen doordat de selectiedruk van malaria wegviel. Daar vertoont
slechts 1 op 375 de ziekte.
Selectie op continue variatie
Veel kenmerken vertonen een continue variatie en worden door meerdere genen
beı̈nvloed (polygenen, zie hoger). Selectie kan in dit geval zorgen voor een
verschuiving in de frequentiedistributie van dergelijke kenmerken (individuen in
een populatie worden gemiddeld groter of kleiner).
Disruptieve selectie
Bij disruptieve selectie worden individuen met een extreem fenotype (vb.
ofwel heel groot ofwel heel klein) bevoordeeld ten opzichte van individuen met
een gemiddeld fenotype. Het gevolg is dat er een evolutie is naar een opsplitsing
van de populatie in twee subpopulaties met twee uiteenlopende fenotypes. Een
voorbeeld vinden we bij de snavel van een Afrikaanse vinkensoort. Binnen populaties van deze soorten vinden we individuen met ofwel dikke snavels ofwel fijne
snavels. Soorten met een fijne snavel voeden zich met kleine zaden, soorten met
een dikke snavel voeden zich met dikkere zaden. Soorten met een gemiddelde
snavel kunnen niet efficiënt dikke zaden openen en zijn ook niet handig in het
oppikken van kleine zaden. In de loop van de tijd zal deze soort zich wellicht
opsplitsen in twee aparte soorten.
disruptieve selectie
Directionele selectie
Het mechanisme van directionele selectie zorgt ervoor dat een bepaald extreem fenotype geselecteerd wordt over een minder extreem fenotype. Daardoor
is er evolutie naar het extremere fenotype. Een voorbeeld is negatieve selectie voor kleine fenotypes, waardoor er een verschuiving in de populatie optreedt
naar grotere fenotypes. Andere voorbeelden zijn selectie voor snellere fenotypes,
fenotypes die meer eitjes produceren, etc.
Directionele selectie werd aangetoond in een experiment waarin Drosophila
aan artificiële selectie werd onderworpen. In dit experiment werden vliegjes die
naar het licht vlogen systematisch weggevangen. Na enkele generaties nam de
neiging van de vliegjes om naar het licht toe te vliegen al duidelijk af. Na verloop
van tijd zouden vliegjes nauwelijks nog in de richting van het licht vliegen.
directionele selectie
Stabiliserende selectie
Bij stabiliserende selectie heeft een gemiddeld fenotype een hogere fitness
dan een extreem fenotype. Daardoor zal de variatie met betrekking tot het
stabiliserende selectie
Hoofdstuk 6. Populatiegenetica
kenmerk afnemen. Een voorbeeld vinden we bij het geboortegewicht van baby’s
bij de mens (zie figuur 6.6). Extreem kleine baby’s zijn vaak te zwak om te
overleven. Grote baby’s kunnen vaak niet door het geboortekanaal, waardoor
zowel moeder als kind de geboorte niet overleven. Door de sterke selectie tegen
extreem grote en extreem kleine baby’s zal de variatie in gewicht bij geboorte
kleiner en kleiner worden.
Grenzen aan selectie
Er zijn uiteraard grenzen aan selectie. Dit komt omdat genen vaak pleiotroop
zijn en dus meerdere aspecten van het fenotype beı̈nvloeden. Terwijl het ene
aspect positief is voor de fitness kan het andere negatief zijn voor de fitness.
Bijvoorbeeld directionele selectie voor kippen die meer eieren leggen zal uiteindelijk leiden tot meer eieren, maar de kans is groot dat dit eieren zullen zijn
met een zwakke schaal. Selectie voor runderen die meer vlees produceren zal
uiteindelijk leiden tot runderen die hun eigen gewicht niet meer kunnen torsen.
Opdat selectie zijn werk kan doen is er genetische variatie nodig. Soms is er
gewoonweg niet genoeg genetische variatie in een populatie om selectie mogelijk
te maken. Een voorbeeld vinden we bij renpaarden. Alle volbloed renpaarden
stammen af van slechts een 30-tal voorouders. Daardoor is de genetische variatie
in de populatie renpaarden beperkt. Ondanks sterke selectie is de snelheid van
renpaarden daardoor de voorbije 50 jaar niet meer toegenomen.
Een andere belangrijke vereiste is dat de variatie genetisch bepaald is. Een
voorbeeld is het verschil in grootte tussen de facetten in de ogen van insecten.
Vliegjes hebben vaak iets grotere facetten in hun linker- dan in hun rechteroog.
Genetici slagen er echter via selectie niet in vliegjes te creëren die systematisch
grotere facetten hebben in hun linkeroog dan in hun rechteroog. De reden
daarvoor is dat er geen gen verantwoordelijk is voor dit verschil in grootte
tussen de facetten van beide ogen.
Figuur 6.6: Stabiliserende selectie met betrekking tot het gewicht van baby’s bij de
geboorte bij de mens
 6.7. Aanwijzingen voor evolutie
Aanwijzingen voor evolutie
Aanwijzingen voor natuurlijke selectie
Tijdens zijn reis rond de wereld met de Beagle bezocht Darwin de Galapagos
eilanden. Hij verzamelde er 31 vogelsoorten die onderling sterk verschilden.
Sommige leken op boomkruipers, andere op mezen of op vinken. Hij dacht dat
het ging om soorten uit verschillende families van vogels. Darwin was geen kenner van vogels en stuurde daarom de dieren door naar een collega-ornitholoog.
Deze ontdekte dat alle vogels behoorden tot de familie van de vinken. Darwin
concludeerde hieruit dat een vinkensoort ooit de eilanden moest gekoloniseerd
hebben waarna die geëvolueerd zou zijn tot diverse vogelsoorten. Via evolutie
pasten deze verschillende vogelsoorten zich aan aan verschillende beschikbare
voedselbronnen of habitats op het eiland. Hij veronderstelde dat één soort door
de natuur gewijzigd was voor verschillende doeleinden.
Het is echter niet eenvoudig om natuurlijke selectie aan te tonen. Om natuurlijke selectie aan te tonen moet bewezen worden dat (1) er variatie is met betrekking tot een kenmerk, (2) dat deze variatie het aantal nakomelingen beı̈nvloedt
en (3) dat deze variatie erfelijk is. Een elegante studie die evolutie aantoonde
was het onderzoek naar variatie in de snaveldikte bij Galapagos-vinken en de
invloed van de beschikbare zaden hierop (zie hoger).
Een andere aanwijzing voor natuurlijke selectie vinden we bij de berkenspanner, een nachtvlinder die leeft op de schors van berkenbomen. Doordat berkenschors wit is zijn de witte vlinders gecamoufleerd en beschermd tegen predatoren. Door uitstoot van roet door de steenkoolindustrie die vanaf 1850 opgang
maakte kleurde de bast van de berken zwart. Vanaf dat moment werden meer
en meer zwarte berkenspanners waargenomen. Men ging ervan uit dat witte
berkenspanners op een witte bast beter gecamoufleerd zijn dan zwarte berkenspanners. Omgekeerd zijn zwarte berkenspanners op een zwarte bast beter
gecamoufleerd dan witte berkenspanners. Dit kon ook experimenteel aangetoond worden: door vogels te filmen kon men aantonen dat vogels veel vaker
berkenspanners vangen die een andere kleur hebben dan de ondergrond terwijl
berkenspanners die dezelfde kleur hadden als de ondergrond vaak niet waargenomen werden. Vanaf de jaren 1970 verbeterde de luchtkwaliteit en keerden witte
berkenspanners terug. Dit verschijnsel wordt ook wel industrieel melanisme
genoemd.
industrieel melanisme
Aanwijzingen uit artificiële selectie
Natuurlijke selectie kan onder laboratoriumcondities nagebootst worden door
bijvoorbeeld bepaalde fenotypes uit een populatie te verwijderen. Een voorbeeld hiervan vinden we bij experimenten met Drosophila (zie figuur 6.7). Bij
vliegjes zoals Drosophila spelen het aantal borstels op het achterlijf een grote rol
bij het onderscheiden van verschillende soorten. Door in één populatie uit elke
generatie steeds de individuen met het meeste of het minste aantal borstels te
verwijderen bekomt men al na een paar tientallen generaties twee subpopulaties
die significant minder of meer borstels hebben op het achterlijf dan de oorspronkelijke populatie. De verschillen zijn zelfs zo groot dat men de populaties als
aparte soorten zou moeten beschouwen.
Een vorm van artificiële selectie nemen we ook waar bij de domesticatie van
domesticatie
Hoofdstuk 6. Populatiegenetica
Figuur 6.7: Manipulatie van het aantal haren op het abdomen van Drosophila door
artificiële selectie
huisdieren en landbouwgewassen. Huisdieren en landbouwgewassen stammen af
van wilde voorouders en werden gedurende de voorbije 10 000 jaar gedomesticeerd. Vaak verschillen ze vandaag de dag zeer sterk van hun wilde voorouders.
Getuige hiervan zijn de verschillende hondenrassen, die over een periode van een
paar duizend jaar evolueerden van hun wilde verwant, de wolf. De verschillen
tussen de diverse hondenrassen die allen afstammen van de wolf zijn veel groter
dan de verschillen tussen de wolf en zijn wilde verwanten (vos, coyote, jackhals),
die miljoenen jaren geleden uit elkaar evolueerden. In Rusland heeft men op
korte tijd door artificiële selectie ook een vos gedomesticeerd (de zilvervos). Een
ander spectaculair voorbeeld van evolutie door artificiële selectie is de evolutie
van maı̈s uit z’n wilde voorouder, de teosint.
Aanwijzingen uit fossielen
’missing link’
Ook fossielen leveren een bewijs van evolutie. Hoe verder we terug gaan in de
tijd, hoe primitiever de kenmerken van de organismen worden. De fossielenbank
levert bovendien een archief dat ons toelaat de loop van de evolutie te reconstrueren. Vaak vindt men in fossielen overgangsvormen tussen twee bekende
groepen. Men noemt dit een ’missing link’ of een ontbrekende schakel in de
evolutie. Een voorbeeld van een ’missing link’ uit het dierenrijk is de Archaeopterix. Dit fossiel heeft kenmerken van zowel een vogel als een reptiel en vormt
de ’missing link’ tussen de dinosaurussen (reptielen) en de vogels.
Aanwijzingen uit de anatomie
homologe structuren
Ook de anatomie kan aanwijzingen leveren voor de evolutie. Heel vaak ontstaan
nieuwe structuren uit bestaande structuren. Men noemt twee structuren die
een verschillende functie maar een gelijkaardige oorsprong hebben homologe
structuren. Een voorbeeld zijn de vleugels van vleermuizen of de vinnen van
walvisachtigen. Deze lijken wel op vleugels van vogels of vinnen van vissen, maar
anatomisch onderzoek toont aan dat ze opgebouwd zijn uit de zelfde botten als
de poten van zoogdieren. De vleugels van vleermuizen en vinnen van walvisachtigen zijn dus homoloog met de poten van andere zoogdieren. Anatomisch
 6.7. Aanwijzingen voor evolutie
onderzoek bewijst dus dat vliegende of zwemmende zoogdieren afstammen van
verwanten die op het land leven.
Tijdens de ontwikkeling doorloopt het embryo een bepaalde ontwikkeling in
verschillende stadia. Deze stadia reflecteren de evolutie die het organisme doorlopen heeft (de ’recapitulatie theorie’). Zo vertonen de vroege embryonale
stadia van alle gewervelde dieren grote gelijkenissen. Dit wijst op een verwantschap tussen alle gewervelde dieren. Ook de aanwezigheid van beharing in een
laat embryonaal stadium bij de mens (ook wel lanugo genoemd) wijst erop dat
de mens afstamt van een behaarde voorouder.
De zwakke kant van evolutie
Evolutie voert verbeteringen of veranderingen uit aan bestaande structuren en
is niet in staat nieuwe structuren te creëren. Dit heeft als gevolg dat evolutie
niet noodzakelijk leidt tot het beste ontwerp! Een voorbeeld daarvan vinden we
bij de bouw van het oog bij de mens. Bij het oog van de mens (en alle andere
zoogdieren) bevinden de zenuwcellen die de fotoreceptoren verbinden met de
hersenen zich tussen de lens en de fotoreceptoren bevinden. Dit zou zijn alsof
de bedrading van een digitale camera op de lichtgevoelige chip ligt. Dit is het
gevolg van de evolutie, waarbij een complex oog stap voor stap evolueerde uit
lichtgevoelige cellen in de huid. Bij de octopus evolueerde het oog op een andere
manier en werd een veel efficiënter ontwerp bekomen.
’recapitulatie theorie’
Hoofdstuk 6. Populatiegenetica
 Hoofdstuk 7
De genetica van bacteriën
en virussen
Inleiding
Bacteriën zijn ééncellige, microscopische organismen met een relatief eenvoudige
celstructuur en levenscyclus. Bacteriën bezitten één enkel chromosoom dat klein
en cirkelvormig is. Bacteriën hebben daarom slechts één kopie van elk gen. Ze
zijn dus haploı̈d. Bacteriën planten zich enkel ongeslachtelijk voort door middel
van celdeling: een moedercel splitst zich in twee dochtercellen en geeft aan elke
dochtercel een identieke kopie van haar chromosoom mee (cf. mitose). Een
veel gebruikt modelorganisme voor bacteriën is Escherichia coli of E. coli, een
bacterie die van nature in de ingewanden van de mens voorkomt.
Bacteriën zijn zeer handige modelorganismen voor genetisch onderzoek omdat ze zich snel vermenigvuldigen en weinig ruimte innemen. Bacteriën kunnen
zich onder optimale condities tot één keer delen om de 2 uur. Bacteriën planten
zich exponentieel voort: één bacterie geeft aanleiding tot 2 bacteriën, 2 tot 4, 4
tot 8, 16, 32, 64, 128, etc. Dit gaat door tot de voedingsstoffen in het medium
uitgeput zijn. Eén enkele bacterie is slechts enkele micrometer groot. Bacteriën
kunnen gekweekt worden als een suspensie in vloeibaar medium in proefbuizen
of op een vaste voedingsbodem in Petri-platen. Door bacteriën te kweken op
petriplaten gevuld met agar blijven alle nakomelingen van een enkele moederbacterie bijeen. Deze nakomelingen vormen kolonies die zichtbaar zijn met het
blote oog. Een kolonie vormt een kloon, of een groep bacteriën die genetisch
identiek zijn. Wanneer vele experimenten worden uitgevoerd met een enkele
kloon spreekt men ook van een stam. Vaak wordt in experimenten gewerkt met
zeer grote aantallen bacteriën en worden zeldzame processen die slechts bij 1
op 106 bacteriën voorkomen toch frequent waargenomen. Zeldzame genetische
processen zoals mutaties worden daarom toch relatief frequent waargenomen.
Wild-type klonen van bacteriën worden prototroof genoemd, wat wil zeggen dat ze op een medium met eenvoudige samenstelling kunnen groeien. Dit
wordt ook het minimale medium genoemd. Auxotrofe mutanten zijn klonen die
een bepaald nutriënt niet zelf kunnen aanmaken. Dergelijke auxotrofe mutanten hebben specifieke nutriënten in hun medium nodig om te kunnen groeien.
Zo kunnen wild-type stammen van E. coli zelf lactose aanmaken (lac+ ) terwijl
prototroof
auxotrofe mutanten
Hoofdstuk 7. De genetica van bacteriën en virussen
lac− mutanten geen lactose kunnen aanmaken en een toevoeging van lactose
aan hun medium nodig hebben. Terwijl wild-type klonen gevoelig zijn voor antibiotica zijn bepaalde mutante klonen resistent tegen antibiotica. Resistentie
tegen het antibioticum streptomycine wordt bijvoorbeeld weergegeven als strr ,
terwijl wild-type klonen strs zijn.
Aangezien bacteriën geen geslachtelijke voorplanting kennen werd er van
uitgegaan dat bacteriën onderling geen genetisch materiaal kunnen uitwisselen.
Toch zijn er een aantal mechanismen waarmee bacteriën in zeldzame gevallen
toch genetisch materiaal kunnen uitwisselen.
Conjugatie
Het mechanisme van conjugatie
De ontdekking van conjugatie
conjugatie
Omdat bacteriën zich reproduceren via celdeling kan in principe geen genetisch
materiaal uitgewisseld worden tussen verschillende cellen. De dochtercellen zijn
genetisch identiek aan de moedercel, tenzij tijdens de replicatie van het genoom
een mutatie optrad. Mutaties die onafhankelijk van elkaar in twee verschillende
klonen optraden kunnen in principe niet samengebracht in één bacterie omdat
er geen geslachtelijke voortplanting voorkomt.
In 1946 werd via een experiment aangetoond dat bacteriën wel degelijk genetisch materiaal kunnen uitwisselen. Twee auxotrofe stammen van E. coli die
elk een verschillende toevoeging aan hun medium vereisten bleken na samenvoegen prototrofe nakomelingen voort te brengen. Dit toonde aan dat zich op een
of andere manier een uitwisseling van genen had voorgedaan. Dit proces werd
conjugatie genoemd.
Deze uitwisseling van genetisch materiaal trad niet op wanneer de stammen
van elkaar gescheiden werden door een fijn membraan dat weliswaar uitwisseling
van opgeloste stoffen toeliet maar geen fysisch contact tussen bacteriën mogelijk
maakte. Dit wees erop fysisch contact tussen individuele bacteriën vereist was
voor het uitwisselen van genetisch materiaal.
De F-factor of fertiliteitsfactor
F-factor
plasmide
pili
Niet alle bacteriestammen kunnen genetisch materiaal uitwisselen. De uitwisseling van genetisch materiaal bij E. coli wordt bepaald door de aanwezigheid
van een erfelijke factor, de F-factor.Stammen die de F-factor bezitten zijn F+ stammen, stammen zonder de F-factor zijn F− -stammen. Stammen die deze
F-factor bezitten kunnen genetisch materiaal doorgeven aan andere stammen
(zie figuur 7.1). Een F− -stam kan de mogelijkheid om genetisch materiaal door
te geven overnemen van een F+ -stam en zo zelf een F+ -stam worden.
De F-factor is gelegen op een plasmide. Een plasmide is een kleine circulaire
DNA-molecule die buiten het chromosoom in het cytoplasma van de bacterie
voorkomt. Het plasmide wordt samen met het chromosoom van de bacterie
gerepliceerd en doorgegeven aan de nakomelingen. Het F-plasmide zorgt voor
de vorming van pili (enkelvoud: pilus), uitstulpingen van de celwand waarmee
een F+ -bacterie contact kan maken met een F− bacterie. Nadat de pili contact gemaakt hebben met een F− -bacterie wordt een enkelstrengige DNA kopie
 7.2. Conjugatie
gemaakt van het F-plasmide. Deze enkelstrengige kopie wordt via de pili doorgegeven naar de F− -bacterie. In de F− bacterie wordt de enkelstrengige streng
DNA aangevuld met nucleotiden tot een dubbele DNA-streng. Het kopiëren
van het plasmide begint steeds op hetzelfde punt, het punt O of de oorsprong
van replicatie.
punt O
Hfr stammen
Het F-plasmide kan ook ingebouwd worden in het bacteriële chromosoom. Plasmiden in het algemeen kunnen zich op diverse plaatsen in het genoom invoegen
ter hoogte van specifieke sequenties, de insertiesequenties of IS. Plasmiden
kunnen het genoom ook opnieuw verlaten (excisie).
Wanneer het F-plasmide zich ingevoegd heeft in het genoom spreekt men
niet meer van een F+ -stam maar van een Hfr-stam. De F-factor kan dan nog
steeds tot de vorming van pili en tot conjugatie leiden. Wanneer de F-factor
in een Hfr-stam conjugatie initieert zal het DNA opnieuw gekopieerd worden
vanaf hetzelfde punt O. Eerst wordt een deel van het plasmide zelf doorgegeven
naar de ontvangende bacterie maar daarna wordt ook het volledige bacteriële
genoom doorgegeven (zie figuur 7.2). Hfr-stammen geven daardoor genen uit
het genoom door, iets wat F+ -stammen niet kunnen. Hfr staat dan ook voor
’high frequency of recombination’.
Het doorgeven van het volledige genoom kost veel tijd. Het gebeurt dan
ook zelden dat het volledige genoom wordt doorgegeven. Het einde van het
oorspronkelijke F-plasmide komt het laatst en wordt zeer zelden doorgegeven.
Wanneer Hfr-stammen conjugatie ondergaan geven ze een enkelstrengige DNAketen door aan de ontvangende bacterie. In de ontvangende bacterie wordt deze
enkele DNA-streng aangevuld met nucleotiden tot een dubbele DNA-streng.
Deze dubbele DNA-streng wordt het exogenoot genoemd. Het genoom van
de ontvangende bacterie wordt het endogenoot genoemd. Op het exogenoot
liggen diverse genen die ook in het genoom van de ontvangende bacterie voorkomen. De ontvangende bacterie heeft dus van een aantal genen twee kopieën
en is dus partieel diploı̈d.
Het exogenoot is een lineaire DNA-streng. Lineair DNA wordt in bacteriën
niet gerepliceerd; enkel circulair DNA kan gerepliceerd worden. Het exogenoot
gaat daarom bij de eerstvolgende celdeling verloren. Genen die gelegen zijn op
het exogenoot kunnen wel overgebracht worden op het endogenoot door stukuitwisseling tussen endo- en exogenoot. Merk op dat hiervoor dubbele stukuitwis-
Figuur 7.1: Het mechanisme van conjugatie bij bacteriën
insertiesequenties
excisie
Hfr-stam
exogenoot
endogenoot
partieel diploı̈d
Hoofdstuk 7. De genetica van bacteriën en virussen
seling vereist is. Enkele stukuitwisseling zou leiden tot een lineaire DNA-keten
en die kan niet meer gerepliceerd worden.
Conjugatie en genkartering
Ruwe genkartering via conjugatie
Het doorgeven van het chromosoom van de donorbacterie gebeurt steeds vanuit
een vast punt, namelijk het punt waar het F-plasmide in het chromosoom werd
ingebouwd. Vanaf dat punt worden genen doorgegeven in de volgorde waarin ze
zich op het chromosoom bevinden. Door de conjugatie op verschillende tijdstippen te onderbreken (vb. door de bacterie-suspensie waarin conjugatie doorgaat
te mixen) en na te gaan vanaf welk tijdstip een gen doorgegeven wordt kan de
volgorde van de genen op het bacteriële chromosoom bepaald worden. Dit is
echter een ruwe benadering die niet gebruikt kan worden om de volgorde van
genen te bepalen die dichtbij elkaar gelegen zijn in het genoom.
Fijnere genkartering via conjugatie
Een fijnere benadering is door de frequentie van recombinatie tussen verschillende genen te bepalen na conjugatie (zie figuur 7.3). De kans dat er stukuitwisseling optreedt net tussen twee genen op het exogenoot is kleiner naarmate
deze genen dichter bij elkaar gelegen zijn. De frequentie van stukuitwisseling
tussen twee genen wordt daarom gebruikt als maat voor de afstand tussen deze
genen op het bacteriële chromosoom. Net als bij eukaryote organismen worden
recombinatiefrequenties omgezet in kaarteenheden op het chromosoom.
In onderstaande experiment worden drie dicht bij elkaar gelegen genen (leu,
arg en met) doorgegeven van een Hfr-stam naar een F− -stam die prototroof
is voor deze drie genen. Men selecteert vervolgens nakomelingen van de bacteriën die recombinant zijn voor het laatst doorgegeven gen, in dit geval leu.
De redenering is dat indien leu doorgegeven werd, de andere genen zeker ook
doorgegeven werden, omdat die dichter bij het punt O gelegen zijn dan leu.
Vervolgens wordt nagegaan welke van de andere genen samen met leu uitgewisseld werd met het endogenoot. Opdat arg en met samen met leu uitgewisseld
Figuur 7.2: Recombinatie in bacteriën door middel van conjugatie
 7.3. Transformatie
werden met het endogenoot is stukuitwisseling vereist om het even waar ’rechts’
van met. Dit is het geval voor het merendeel van de nakomelingen. De kans
dat er stukuitwisseling optreedt net tussen leu en arg of tussen arg en met is
echter veel kleiner. Er zullen dus relatief weinig nakomelingen zijn die leu en
arg overerfde,n maar niet met, en nog minder die leu overerfden, maar niet arg
en met. Op die manier kan de frequentie van stukuitwisseling tussen leu en arg
en tussen leu en met bepaald worden. Deze frequenties geven de afstand tussen
leu en arg en tussen leu en met weer. De kans dat een nakomeling recombinant
is voor leu en met, maar niet voor arg, is bijzonder klein, aangezien hiervoor
een vierdubbele stukuitwisseling vereist is.
Gentransfer via plasmiden
In Hfr-stammen is de F-factor meestal stabiel geı̈ntegreerd in het bacteriële
genoom. Soms kan de F-factor het genoom verlaten en terug een F-plasmide
worden. In zeldzame gevallen verlaat de F-factor het genoom niet op de correcte
manier en wordt een deel van het bacteriële genoom in het F plasmide meegenomen. De F+ -stam kan dan tijdens conjugatie samen met het F-plasmide een
allel doorgeven aan een F− stam. Dergelijke plasmiden die een extra allel dragen worden aangeduid als F’-plasmiden. Stammen die een F’-plasmide dragen
zijn partieel diploı̈d.
Shigella is een bacterie die dysenterie veroorzaakt. In Japanse ziekenhuizen
ontdekte men Shigella stammen die resistent waren tegen diverse antibiotica.
Omdat dergelijke infecties zeer moeilijk te bestrijden zijn spreekt men van ’superbugs’. Men ontdekte bovendien dat deze resistentie tegen antibiotica in
één enkel genetisch pakket naar andere stammen en zelfs naar andere soorten bacteriën doorgegeven kon worden. Men noemt dit fenomeen horizontale
gentransfer. Deze resistentiegenen bevinden zich op plasmiden (R-plasmiden)
die net als de F-factor via conjugatie doorgegeven kunnen worden. Deze Rplasmiden bevatten genen die afkomstig kunnen zijn van verschillende soorten
bacteriën. Het spreekt voor zich dat deze plasmiden een groot probleem vormen
voor de geneeskunde, aangezien hierdoor vele antibiotica ineens hun werking
verliezen.
Er bestaan niet alleen plasmiden voor resistentie tegen antibiotica, maar ook
voor resistentie tegen zware metalen of voor de productie van toxines. In het
genetisch onderzoek worden plasmiden gebruikt om stukjes DNA afkomstig van
andere organismen te vermenigvuldigen in bacteriën.
’superbugs’
horizontale gentransfer
R-plasmiden
Transformatie
Sommige bacteriën kunnen vrij DNA dat in het medium aanwezig is doorheen
hun celwand opnemen. Dit DNA kan vervolgens recombinatie ondergaan met
het genoom van de bacterie waardoor genen uitgewisseld kunnen worden. Indien
de opgenomen DNA-sequentie verschilt van deze in het genoom ontstaat een
nieuw genotype. Dit proces wordt transformatie genoemd. In tegenstelling
tot conjugatie is voor transformatie geen fysisch contact tussen twee bacteriën
vereist.
Transformatie werd ontdekt door Griffiths in een experiment met Streptococcus pneumoniae, de bacterie die longontsteking veroorzaakt. Van deze bac-
transformatie
Hoofdstuk 7. De genetica van bacteriën en virussen
Figuur 7.3: Het gebruik van conjugatie voor genkartering bij bacteriën
Figuur 7.4: Transfer van genen via het F plasmide
 7.4. Virussen
terie komen virulente stammen voor, die ernstige longontstekingen veroorzaken,
en niet-virulente stammen die ongevaarlijk zijn. Infectie van muizen met een
niet-virulente stam met gedode cellen van een virulente stam veroorzaakten in
hun experimenten toch longontsteking. Uit de dode muizen werden virulente
stammen geı̈soleerd. De niet-virulente stammen hadden blijkbaar DNA van de
dode virulente stammen opgenomen via transformatie. Op basis van vergelijkbare experimenten ontdekten Avery, MacLeod en McCarty dat transformatie
teweeggebracht werd door DNA. Daarmee toonden ze aan dat DNA de drager
van het erfelijke materiaal is.
Virussen
Bacteriofagen
Lytische cyclus
Bacteriofagen zijn virussen die parasiteren op bacteriën (zie figuur 7.5). Ze bestaan uit niet meer dan een DNA streng die omgeven is door een proteı̈nemantel.
Ze kunnen zich niet zelfstandig voortplanten. Om virussen in leven te houden
dient men steeds weer een gastheer laten infecteren door een virus. Hiervoor
kweekt men een egale laag gastheercellen (vb. bacteriën) op een agar medium.
Wanneer een virus in deze egale laag terechtkomt zal het alle bacteriën in de
omgeving doden. Dit is zichtbaar als een licht vlekje of ’plaque’ in de laag
bacteriën.
Wanneer een faag een gastheer infecteert hecht hij zich vast aan de celwand
en injecteert zijn DNA in het cytoplasma van de gastheer. Dit DNA repliceert
zich en vormt via transcriptie en translatie proteı̈nen. De faag maakt hierbij
gebruik van de nodige enzymen die aanwezig zijn in het cytoplasma van de
gastheer. Het DNA en de proteı̈nen zullen nieuwe fagen vormen. Wanneer
talrijke nieuwe fagen gevormd zijn barst de celwand van de gastheer open en
verspreiden de fagen zich om nieuwe bacteriën te infecteren. Dit proces wordt
lysis of de lytische cyclus genoemd. Lysis is zichtbaar als lichtgekleurde vlekjes
of plaques op petriplaten die bedekt zijn met een homogene laag van bacteriën.
faag
lytische cyclus
plaques
Lysogene cyclus
Het genoom van de faag is circulair en kan zich net als een plasmide integreren
in het genoom van de gastheer. Een faag die zich in het genoom van de bacterie
geı̈ntegreerd heeft is een profaag. Bacteriën met profagen zijn lysogene bacteriën. Lysogene bacteriën kunnen niet geı̈nfecteerd worden door een tweede
faag van hetzelfde type. Profagen kunnen echter na een periode van rust plots
overgaan tot lysis, bijvoorbeeld wanneer de omgeving waarin de bacterie leeft
plots verandert. Het faag DNA nestelt zich in op een vaste plaats in het genoom
van de gastheer, net als plasmiden. Bij E. coli is dit bijvoorbeeld tussen de gal
en bio genen. Wanneer de faag terug overgaat naar de lytische cyclus splitst het
faag DNA zich terug uit het chromosoom van de gastheer en wordt het opnieuw
een plasmide.
profaag
lysogene bacteriën
Hoofdstuk 7. De genetica van bacteriën en virussen
Figuur 7.5: De lytische en lysogene cyclus van een faag
Recombinatie bij fagen
Een bacterie kan door twee verwante fagen tegelijk geı̈nfecteerd worden. In
dat geval kan recombinatie optreden tussen de twee fagen die tegelijk in de
gastheercel aanwezig zijn. Recombinante fagen kunnen soms herkend worden
aan nieuwe fenotypes in de vorm van de plaques. De frequentie van recombinatie
kan gebruikt worden om het genoom van een faag in kaart te brengen.
Transductie
Veralgemeende transductie
veralgemeende
tie
transduc-
Wanneer een faag lysis veroorzaakt wordt het DNA van de gastheer door de
faag afgebroken tot talrijke kleine fragmenten. Wanneer de faag zich vormt zal
de proteı̈nemantel normaal het DNA van de faag omgeven. Soms kan verkeerdelijk een DNA fragment van de gastheer opgenomen worden in plaats van het
DNA van de faag. Na lysis van de gastheer kan de faag met het DNA van de
gastheer een andere gastheer infecteren. Daarbij wordt in plaats van het DNA
van de faag het DNA van de vorige gastheer geı̈njecteerd in het cytoplasma
van de nieuwe gastheer. Dit DNA kan vervolgens recombinatie ondergaan met
het genoom van de nieuwe gastheer. Dit proces wordt veralgemeende transductie genoemd. De frequentie waarmee twee allelen tegelijk via transductie
overgebracht worden kan gebruikt worden voor chromosoomkartering. Allelen
die dicht bij elkaar gelegen zijn op een chromosoom hebben namelijk een grotere
kans samen via veralgemeende transductie overgebracht te worden. Bij veralgemeende transductie kunnen om het even welke genen doorgegeven worden.
Gespecialiseerde transductie
Indien een faag overgaat tot een profaag nestelt het faag-DNA zich in het genoom van de gastheer. Soms gaat het uitsplitsen van de profaag uit het genoom
verkeerd en worden een aantal naburige genen mee opgenomen in het faag plasmide. Deze genen kunnen dan doorgegeven worden naar een andere bacterie die
 7.5. Transposons
later door de faag geı̈nfecteerd wordt. Men spreekt in dit geval van gespecialiseerde transductie. Bij gespecialiseerde transductie kunnen enkel genen in
de buurt van de insertiesequentie van de faag doorgegeven worden.
Retrovirussen
Retrovirussen zijn virussen waarvan de genetische code bestaat uit een enkelstrengige RNA-keten. Wanneer een retrovirus een gastheer infecteert wordt
het enkelstrengig RNA gekopieerd naar een dubbelstrengige DNA keten (zie figuur 7.6). Dit gebeurt door het enzyme reverse transcriptase. De code van
dit reverse transcriptase ligt opgeslagen in de RNA-keten van het virus. De
dubbelstrengige DNA keten wordt vervolgens ingebouwd in het DNA van de
gastheer en wordt dan een provirus genoemd. Vanuit het genoom van de gastheer wordt RNA afgeschreven van dit provirus. Dit RNA vormt het genoom van
nieuwe retrovirussen. Het RNA bevat tevens de code voor de mantelproteı̈nen
die het retroviraal RNA omgeven. Het HIV of AIDS virus is het bekendste
retrovirus.
gespecialiseerde transductie
retrovirus
reverse transcriptase
provirus
HIV of AIDS virus
Transposons
Mobiliteit van transposons
Transposons zijn stukjes DNA die zich binnen een genoom kunnen verplaatsen.
Het belangrijkste verschil met virussen is dat ze niet omgeven zijn door een
proteı̈nemantel. Daardoor kunnen ze de gastheercel niet verlaten en geen nieuwe
gastheercel binnendringen. Ze vermenigvuldigen zich dus enkel in het genoom
van de gastheercel. Er bestaan twee types transposons: DNA-transposons en
retrotransposons.
De DNA-transposons zijn korte DNA-sequenties die in het genoom gelegen zijn (zie figuur 7.7). Met behulp van het enzyme transposase kunnen ze
uit het genoom geknipt worden en zich omvormen tot een plasmide. Dit plasmide kan zich op een andere plaats opnieuw in het genoom nestelen. Sommige
transposons kunnen zich niet alleen verplaatsen maar kunnen zich tijdens het
verplaatsen ook repliceren, waardoor ze meerdere kopieën van zichzelf in het
genoom kunnen inplanten.
De retrotransposons zijn eveneens korte sequenties DNA die zich in het
genoom bevinden. Ze vormen door transcriptie een RNA-kopie van zichzelf
(zie figuur 7.8). Door middel van reverse transcriptase wordt een DNA-kopie
gemaakt van dit RNA. Via een ander enzyme wordt deze DNA-streng opnieuw in
het genoom ingebouwd. Retrotransposons kunnen zich daardoor net als DNAtransposons over het genoom verspreiden.
Sommige transposons vormen alle enzymen die nodig zijn om zich te kunnen verplaatsen en worden daarom autonome elementen genoemd. Andere
transposons zijn gemuteerd en zijn afhankelijk van de enzymen die door andere
transposons worden aangemaakt om zich te kunnen verplaatsen in het genoom
(niet-autonome elementen). Transposons vertonen zekere gelijkenissen met
virussen. Ze lijken op virussen omdat ze gedeeltelijk gebruik maken van enzymen van de gastheer om zich te vermenigvuldigen. Bovendien is de manier
waarop ze zich in het genoom integreren en zich er opnieuw uit losmaken vergelijkbaar met de overgang van faag naar profaag of van RNA-virus naar provirus.
DNA-transposons
transposase
retrotransposons
autonome elementen
niet-autonome elementen
Hoofdstuk 7. De genetica van bacteriën en virussen
Figuur 7.6: De cyclus van een retrovirus
Figuur 7.7: De cyclus van een DNA transposon
 7.5. Transposons
Figuur 7.8: De cyclus van een retrotransposon
Ze verschillen van virussen doordat ze zich enkel binnen één enkele gastheercel
voortplanten en niet tussen verschillende gastherencellen kunnen verplaatsen.
DNA-transposons vertonen gelijkenissen met fagen, retrotransposons vertonen
gelijkenissen met retrovirussen.
Transposons en mutaties
Transposons nestelen zich op bepaalde plaatsen in het genoom. Wanneer ze zich
middenin een gen invoegen veroorzaakt dit een mutatie van het gen. Dergelijke
mutaties die veroorzaakt worden door transposons kunnen plots terug reverteren naar wild type wanneer het transposon zich terug verwijdert uit het gen.
Transposons veroorzaken daarom vaak onstabiele fenotypes.
Omdat transposons zich kunnen repliceren kunnen ze veel mutaties tegelijk
veroorzaken in het genoom. Daarom zullen gastheercellen snel een verdedigingsmechanisme ontwikkelen om de mobiliteit van transposons te onderdrukken. Ze
produceren daarbij repressor proteı̈nen die de expressie van transposase verhinderen.
Barbara McClintock bestudeerde DNA-transposons in maı̈s. De transposons
in maı̈s noemde ze Ac- en Ds-elementen (zie figuur 7.9). De Ac-elementen
van maı̈s zijn autonome transposons terwijl de Ds-elementen niet-autonoom
zijn. Deze transposons werden bestudeerd aan de hand van mutaties in het gen
C. Dit gen codeert in maı̈s voor de paarse kleur van zaden. Wanneer een transposon in het gen C ingevoegd wordt verliest het gen zijn functie en krijgt men
gele maı̈skorrels. Wanneer een Ds-element de mutatie veroorzaakt wordt is ze
stabiel en heeft men volledig gele maı̈skorrels. Wanneer een Ac-element de mutatie veroorzaakt is ze onstabiel en verschijnen paarse vlekken op de maı̈skorrels.
Wanneer naast een Ds-element in het genoom ook een Ac-element aanwezig is
onstabiele fenotypes
repressor proteı̈nen
Ac- en Ds-elementen
P -elementen
Hoofdstuk 7. De genetica van bacteriën en virussen
wordt de Ds-mutatie ook onstabiel.
Een ander voorbeeld van DNA-transposons zijn de P-elementen in Drosophila (zie figuur 7.10). Deze komen voor in wilde stammen van Drosophila maar
niet in stammen die al sinds meer dan 50 jaar in het labo gekweekt worden. Men
vermoedt dat de P -elementen zich pas ongeveer 50 jaar geleden onder de wilde
Drosophila populaties verspreid hebben. Drosophila stammen met P -elementen
hebben het P-cytotype, andere stammen hebben een M-cytotype. De mobiliteit van P -elementen in het P-cytotype wordt onderdrukt door een repressor
proteı̈ne. Dieren met het M-cytotype hebben geen repressor proteı̈ne in hun
cytoplasma waardoor een P -element zich kan verspreiden over het genoom en
mutaties kan veroorzaken. Kruisingen tussen M- en P-cytotypes geven ofwel
onstabiele ofwel stabiele fenotypes naargelang de moeder of vader M- of P cytotype zijn. Dit is te verklaren doordat het cytoplasma in de zygote voornamelijk
afkomstig is van de eicel en niet van de zaadcel. Wanneer het cytoplasma van de
eicel repressor proteı̈ne bevat (♀ P-cytotype) zal het fenotype van de nakomelingen stabiel zijn. Wanneer het cytoplasma van de eicel geen repressor proteı̈ne
bevat (♀ M-cytotype) zal het fenotype van de nakomelingen onstabiel zijn. De
kruising van een ♀ M cytotype met een ♂ P-cytotype geeft mutante nakomelingen omdat de P -elementen uit de chromosomen van de zaadcel zich over de
chromosomen van de eicel kunnen verspreiden. Bij de wederkerige kruising van
een ♀ P-cytotype met een ♂ M-cytotype treden geen mutaties op omdat het
repressor proteı̈ne dat aanwezig is in de eicel voorkomt dat de P -elementen zich
verspreiden naar de chromosomen van de spermatozoı̈de.
Toepassingen van transposons
insertie mutaties
Sleeping Beauty transposon
Transposons hebben diverse toepassingen. Enerzijds kunnen ze gebruikt worden
om nieuwe genen in te bouwen in een genoom. Men bouwt eerst het gen in in een
transposon samen met een promotor die het gen tot expressie moet laten brengen. Het transposon wordt in het organisme gebracht en nestelt zich in in het
genoom. Het gen dat in het transposon zit zal vervolgens tot expressie gebracht
worden in het organisme. Deze manier van gentherapie is veel efficiënter dan
het inbrengen van genen via plasmiden. Het is ook efficiënter dan het inbrengen
van genen via virussen omdat onze cellen een actief verdedigingsmechanisme
hebben tegen vele virussen.
Een andere toepassingen van transposons is het detecteren van genen via
insertie mutaties. Hiervoor laat men een transposon los in een genoom. Dit
transposon zal op willekeurige plaatsen mutaties veroorzaken. De specifieke
fenotypes waarin men geı̈nteresseerd is worden geselecteerd. Vervolgens is het
vrij eenvoudig om het gemuteerde gen te localiseren en sequeneren aangezien
men de sequentie van het transposon gemakkelijk kan terugvinden. Van zodra
het transposon gelokaliseerd is in het genoom kan men de sequenties langs beide
zijden van het transposon sequeneren en zo het gen identificeren. Men kan
namelijk delen van het transposon gebruiken als primers voor het sequeneren
van het gen aan beide zijden van het transposon. Dit is een snelle manier om
genen die een rol spelen bij bepaalde fenotypes te lokaliseren en karakteriseren.
Een veel gebruikt transposon is het Sleeping Beauty transposon. Dit
transposon kwam voor in diverse vissoorten maar was al miljoenen jaren inactief doordat diverse mutaties zich hadden opgestapeld. Door sequenties van
dit transposon in verschillende vissoorten te vergelijken kon men de oorspron-
 7.5. Transposons
Figuur 7.9: Mutaties veroorzaakt door autonome (Ac) en niet-autonome (Ds) DNA
transposons in mais
kelijke sequentie reconstrueren. Dit synthetische, gereconstrueerde transposon
werd terug actief en wordt vandaag gebruikt voor gentherapie en voor insertie
mutaties. Ook de P -elementen van Drosophila worden gebruikt voor insertie
mutaties.
Transposons en genoomgrootte
Lang voordat men de code in het DNA kon ontcijferen stonden genetici versteld
van de grote verschillen in de hoeveelheid DNA die verschillende soorten van organismen bevatten. Hierbij was het niet zo dat meer complexe organismen meer
DNA bezitten dan éénvoudige organismen. Een salamander bevat bijvoorbeeld
20 keer meer DNA dan de mens. Ook nauw verwante soorten (zoals rijst en
mais) bevatten soms sterk verschillende hoeveelheden DNA. Uit het sequeneren
en vergelijken van volledige genomen leerde men dat in vele genomen talrijke
herhalingen in het DNA aanwezig zijn. Deze herhaalde sequenties zijn vaak
transposons die zich over het genoom verspreid hebben. Grote genomen blijken
groot te zijn omdat ze veel transposons bevatten.
Het menselijke genoom bestaat voor ongeveer de helft uit transposons. LINE’s
zijn retrotransposons van ongeveer 6000 bp die zich verspreiden door middel van
reverse transcriptase (21 %). SINE’s zijn niet-autonome transposons (13 %). Ze
kunnen ingebed zitten in de LINE’s en zich mee met hen verplaatsen of ze kunnen gebruik maken van de enzymen van LINE’s om zich te verplaatsen. Een
gekende SINE sequentie is Alu, genoemd naar het restrictieenzyme dat deze sequentie knipt. Daarnaast komen bij de mens in beperkte mate ook retrotranspo-
Hoofdstuk 7. De genetica van bacteriën en virussen
Figuur 7.10: P-elementen in Drosophila
 7.5. Transposons
sons met lange herhalingen (LTR’s, 8 %) voor en niet-actieve DNA transposons
(3 %). In totaal bestaat 45 % van het menselijke genoom uit transposons.
Transposons nemen 20 keer meer plaats in in het menselijke genoom dan
alle codes voor proteı̈nen samen. Hoe kunnen organismen overleven met zoveel
transposons in hun genoom? Ten eerste bevinden de meeste transposons zich
in de introns van genen. Transposons in de exons veroorzaken mutaties en
verdwijnen snel door negatieve selectie. Ten tweede is het merendeel van deze
transposons inactief en niet meer mobiel, ofwel omwille van mutaties ofwel door
suppressor proteı̈nen die de mobiliteit verhinderen. Mutaties door transposons
maken slechts 0.2 % uit van alle mutaties in het menselijke genoom.
Toch zijn er transposons die erstige mutaties kunnen veroorzaken. Een bekend voorbeeld is de recessieve genetische afwijking SCID (’severe combined
immunodefficiency disorder’). Deze afwijking wordt veroorzaakt door een mutatie in het gen voor adenosine deaminase. Personen met deze afwijking hebben
een niet-functioneel immuunsysteem en moeten daarom in een volledig steriele
omgeving leven (vandaar ook wel de naam ’bubble boy disease’).
Transposons zijn een soort van parasitische stukjes DNA die zich voortplanten in het genoom van hun gastheer en zich mee laten vermenigvuldigen met
het genoom van hun gastheer. Transposons worden ook wel zelfzuchtig DNA
genoemd. Zoals de meeste parasieten hebben ook transposons er geen baat bij
dat hun gastheer ziek wordt of overlijdt, want samen met hun gastheer gaan
ook zijzelf ten onder. Daarom ontwikkelden ze mechanismen om zoveel mogelijk schade aan hun gastheer te vermijden. Succesvolle transposons gaan zich
bij voorkeur invoegen in veilige havens (’safe havens’): plaatsen in het genoom
waar ze weinig schade kunnen berokkenen. Bij grassen zijn deze veilige havens
vaak andere transposons of het repetitief DNA van centromeren.
SCID
zelfzuchtig DNA
Hoofdstuk 7. De genetica van bacteriën en virussen
 Hoofdstuk 8
Genregulatie
Inleiding
Eukaryoten versus prokaryoten
Het genoom bestaat uit talrijke genen die niet allemaal tegelijk actief zijn.
Genregulatie verloopt verschillend bij prokaryoten en bij eukaryoten. Prokaryoten zijn ééncellige organismen. Genen worden bij prokaryoten geactiveerd of
geı̈nactiveerd als respons op veranderingen in de omgeving. Deze veranderingen
in genregulatie zijn meestal reversibel.
De meeste eukaryote organismen zijn meercellig en bezitten meerdere celtypes. Binnenin het organisme worden de condities zoveel mogelijk constant
gehouden (homeostasis), zodat de meeste cellen leven in een constante omgeving die weinig aan veranderingen onderhevig is. Genen worden niet alleen
geactiveerd en geı̈nactiveerd als respons op wijzigingen in de omgeving, maar
ook in functie van de groei en de ontwikkeling. Het activeren en inactiveren
van genen zal de ontwikkeling van zygote tot volgroeid organisme sturen. In
verschillende types van cellen zullen ook verschillende genen geactiveerd worden
(vb. zenuwcel tegenover spiercel).
Ook de eigenlijke mechanismen van genregulatie verschillen tussen prokaryoten en eukaryoten. Bij prokaryoten vindt regulatie vooral plaats op niveau van
transcriptie. Bij eukaryoten wordt de gen-activiteit ook gestuurd via wijzigingen in de structuur van het chromatine, en via post-transcriptionele regulatie
(translatie van mRNA naar proteı̈ne).
homeostasis
Transcriptiefactoren
Genen worden in de eerste plaats gereguleerd op het niveau van transcriptie: het
kopiëren van DNA naar RNA door RNA polymerase. RNA polymerase bindt
aan een specifieke sequentie stroomopwaarts van het gen, de promotor.
De regulatie van transcriptie gebeurt door middel van transcriptiefactoren. Deze transcriptiefactoren zijn proteı̈nen met een domein dat bindt aan
de brede groeve van de DNA helix. De DNA helix hoeft zich hiervoor niet
te ontdubbelen.Dit domein bindt specifiek aan een korte maar unieke sequentie van enkele basenparen in de DNA keten, vaak 6 tot 12 basen. Er bestaan
verschillende klassen van transcriptiefactoren die elk een karakteristiek motief
promotor
transcriptiefactoren
motief
Hoofdstuk 8. Genregulatie
bezitten. Voorbeelden zijn het ”helix-turn-helix”motief, het homeodomein motief (dat een rol speelt in ontwikkeling bij Drosophila, zie hoofdstuk 8), het ”zinc
finger”motief en het ”leucine zipper”motief. Soms vormen deze transcriptiefactoren dimeren, waardoor ze binden aan twee dicht bijeen gelegen sequenties in
het DNA en daardoor veel specifieker zijn dan monomeren. Naast het DNA
bindend domein bezitten transcriptiefactoren nog andere domeinen waarmee ze
bijvoorbeeld interageren met andere transcriptiefactoren, of met bepaalde moleculen (vb. een effector-molecule, zie verder).
Deze transcriptiefactoren kunnen ofwel de transcriptie verhinderen, ofwel de
transcriptie stimuleren. Door te binden aan het DNA kunnen ze bijvoorbeeld
verhinderen dat RNA polymerase toegang krijgt tot de promotor van een gen,
waardoor er geen transcriptie kan plaatsvinden. Of ze kunnen de binding van
RNA polymerase met de promotor net gaan versterken.
Deze transcriptiefactoren zijn in de loop van de evolutie sterk geconserveerd
en komen vaak in verschillende evolutionaire lijnen voor, sommige zowel bij planten als bij dieren. Meestal spelen combinaties van transcriptiefactoren of van
transcriptiefactoren en andere regulerende proteı̈nen een rol in de regulatie van
genen. Daardoor is er niet noodzakelijk voor elk gen één specifieke transcriptiefactor. Een transcriptiefactor kan een rol spelen in de regulatie van meerdere
genen door te interageren met andere transcriptiefactoren. Ongeveer 10 % van
de genen in ons genoom coderen voor transcriptiefactoren die de transcriptie
van andere genen reguleren.
operon
promotor
repressor
negatieve controle
Genregulatie bij prokaryoten
Basisprincipes
Bij prokaryoten zijn genen die betrokken zijn bij een bepaalde metabole keten
vaak samen gegroepeerd in een operon. De transcriptie van een operon wordt
aangestuurd door dezelfde transcriptiefactoren. Van het operon wordt één enkel
mRNA-transcript gemaakt. Dit enkele mRNA wordt onmiddellijk vertaald naar
proteı̈nen door ribosomen, vaak nog voordat de transcriptie afgerond is. Deze
directe koppeling tussen transcriptie en translatie van alle genen in een operon
laat prokaryoten toe om heel snel te reageren op veranderingen in hun omgeving
(bijvoorbeeld wanneer een nieuwe voedingsbron beschikbaar is). Genregulatie
is steeds reversibel in prokaryoten.
Een operon bestaat uit een regulerende regio en een coderende regio. In
de regulerende regio bevindt zich de de promotor waaraan RNA-polymerase
bindt. Als niets het RNA-polymerase in de weg staat zal er in principe steeds
transcriptie plaatsvinden. Alle genen in prokaryoten zijn dus standaard geactiveerd.
Stroomafwaarts van de promotor (tussen de promotor en de coderende regio)
kunnen zich sequenties bevinden waaraan transcriptiefactoren kunnen binden.
Dergelijke transcriptiefactoren zullen de toegang van RNA-polymerase tot de
genen in het operon verhinderen. Een transcriptiefactor die de transcriptie
verhindert wordt een repressor genoemd. Regulatie door een repressor wordt
negatieve controle genoemd omdat een repressor de transcriptie afremt.
Stroomopwaarts van de promotor kunnen zich andere regulerende sequenties
bevinden waaraan transcriptiefactoren kunnen binden. Dergelijke transcriptie-
 8.2. Genregulatie bij prokaryoten
Figuur 8.1: Structuur van helix-turn-helix transcriptiefactor en de interactie met een
DNA dubbele helix.
factoren kunnen de binding van RNA-polymerase aan de promotor versterken
en daardoor de transcriptie activeren. Een transcriptiefactor die de transcriptie
van een operon stimuleert wordt een activator genoemd. Regulatie door een activator wordt positieve controle genoemd omdat een activator de transcriptie
stimuleert.
Zowel repressor proteı̈nen als activator proteı̈nen interageren met een effector molecule. Dit is een molecule die bindt met de repressor of activator en
zorgt voor een wijziging in de conformatie van het proteı̈ne. Het is via deze
effector dat repressor en activator proteı̈nen wijzigingen in de omgeving kunnen
waarnemen. Een activator/repressor kan binden aan DNA in aanwezigheid van
een effector en loskomen van het DNA wanneer de effector verdwijnt. Of de
activator/repressor kan net loskomen van het DNA in aanwezigheid van een effector en binden aan DNA wanneer de effector afwezig is. Een effector kan dus
transcriptie stimuleren doordat een activator bindt met DNA of doordat een
repressor loskomt van DNA. Een effector kan transcriptie afremmen doordat
een activator loskomt van DNA of doordat een repressor bindt met DNA.
activator
positieve controle
effector
Wanneer een operon standaard geı̈nactiveerd is en onder een bepaalde omstandigheid actief wordt spreekt men van inductie van het operon. Wanneer inductie
een operon standaard actief is en onder een bepaalde omstandigheid geı̈nactiveerd
wordt spreekt men van repressie. Anabole processen zijn in prokaryoten vaak repressie
standaard geactiveerd en zijn daarom onderhevig aan repressie. Een voorbeeld is
het trp-operon dat standaard geactiveerd is maar dat gerepresseerd wordt indien
voldoende tryptofaan beschikbaar is. Katabole processen zijn vaak standaard
inactief en worden geactiveerd wanneer een bepaald substraat beschikbaar is.
Een voorbeeld is het lac-operon, dat standaard inactief is maar dat geı̈nduceerd
wordt in aanwezigheid van lactose en afwezigheid van glucose. Inductie of repressie kunnen zowel door positieve (activator) als negatieve (repressor) controle
gereguleerd worden. Een repressor kan dus zowel een rol spelen in inductie als
in repressie. Hetzelfde geldt voor een activator.
Hoofdstuk 8. Genregulatie
Figuur 8.2: Positieve en negatieve controle van genexpressie door activator en repressor proteı̈nen
operator
CAP-proteı̈ne
Het lac operon
Het lac-operon van E. coli bevat de genen die nodig zijn om lactose af te breken.
Lactose is een disaccharide van galactose en glucose. E. coli verkiest echter glucose boven lactose. Het operon wordt daarom pas geactiveerd wanneer lactose
aanwezig is en wanneer alle glucose op is.
Het operon bestaat uit een coderende regio en een regulerende regio. De
coderende regio van het operon bevat de genen die nodig zijn voor de afbraak
van lactose: β-galactosidase (lacZ ), lactose permease (lacY ) en lactose transacetylase (lacA). De regulerende regio bevat de promotor waaraan RNA polymerase bindt. Stroomafwaarts van de promotor bevindt zich de operator waaraan
de lac-repressor bindt (de operator). Stroomopwaarts van de promotor bevindt zich een regio waaraan de activator CAP-proteı̈ne (cataboliet activator
proteı̈ne) kan binden. Ook het gen voor de lac-repressor (lacI ) maakt deel uit
van het operon. Andere operons hebben vaak een vergelijkbare structuur, behalve dat het gen voor het repressor-proteı̈ne niet noodzakelijk deel uitmaakt
van het operon (dit is eerder uniek voor het lac-operon).
Wanneer geen lactose aanwezig is bindt de repressor aan de operator. Daardoor wordt RNA-polymerase geblokkeerd en vindt geen transcriptie plaats.
Wanneer wel lactose aanwezig is wordt lactose omgezet in allolactose. Dit allolactose is de effector die bindt aan het repressor proteı̈ne. Dit zorgt voor een
verandering in conformatie van de repressor en heeft als gevolg dat deze repressor loslaat van de operator, waardoor transcriptie kan starten. Wanneer lactose
opgebruikt is zal er geen allolactose meer zijn en zal het repressor-proteı̈ne op-
Figuur 8.3: Structuur van het lac-operon bij E. coli.
 8.2. Genregulatie bij prokaryoten
nieuw binden aan de operator, waardoor transcriptie terug stopt. Doordat lactose zorgt voor inductie van het lac-operon wordt lactose de inducer genoemd.
Merk op dat lactose weliswaar een inducer is van het lac-operon maar dat het
een repressor is die verantwoordelijk is voor het mechanisme van inductie.
Glucose wordt verkozen boven lactose. Daarom zal glucose de transcriptie
van het lac-operon afremmen, ook al is er lactose aanwezig. Glucose reguleert de
transcriptie van het operon via CAP, een activator van het operon. CAP zorgt
ervoor dat RNA-polymerase sterker gaat binden aan de promotor, waardoor
er een betere transcriptie van het operon plaatsvindt. Glucose is echter niet
de rechtstreekse effector van CAP. De eigenlijke effector is cAMP (cyclisch
adenosine monofosfaat). cAMP bindt aan CAP waardoor CAP bindt aan de
operator en transcriptie activeert. cAMP wordt gevormd wanneer het glucose
gehalte in de cel laag is. Is er weinig glucose, dan is er veel cAMP en zal CAP
binden aan het operon. Is er voldoende glucose aanwezig dan verdwijnt cAMP
en komt CAP terug los van het operon. Merk op dat glucose weliswaar zorgt
voor repressie van het lac operon maar dat de CAP-activator verantwoordelijk
is voor het mechanisme van repressie.
Glucose zou nog op een tweede manier zorgen voor repressie van het lacoperon. Glucose verhindert namelijk dat lactose de cel binnendringt (inducer
exclusie). Recent onderzoek suggereert dat dit het belangrijkste repressie mechanisme van glucose is.
Ontdekking van het lac operon door Jacob en Monod
De werking van het lac-operon werd voor het eerst ontrafeld door Jacob en
Monod kort na de tweede wereldoorlog. Jacob en Monod wisten uit eerdere
experimenten dat E. coli pas lactose gebruikt wanneer alle glucose is opgebruikt.
Zolang er glucose aanwezig is in het voedingsmedium kan E. coli geen lactose
afbreken. Daaruit concludeerden ze dat het afbraakmechanisme voor lactose
op één of andere manier geactiveerd moet worden. De gangbare hypothese was
dat het enzyme dat glucose afbreekt tijd nodig heeft om zich aan te passen aan
lactose. Het enzyme zou dus van conformatie veranderen onder invloed van
lactose. In dat geval zou lactose zowel het substraat zijn van het enzyme als de
inducer.
Jacob en Monod maakten in hun onderzoek gebruik van chemische analogen van lactose. Een chemische analoog van lactose is IPTG (isopropyl-β-Dgalactoside). IPTG kan het lac-operon activeren maar wordt zelf niet afgebroken door β-galactosidase. Jacob en Monod gebruikten IPTG om het lac-operon
te activeren. Wanneer is immers lactose gebruikt wordt is het lac-operon slechts
tijdelijk geactiveerd. De activatie verdwijnt weer van zodra het lactose is afgebroken.
Een andere chemische analoog van lactose is X-gal (5-bromo-4-chloro-3indolyl-β-galactopyranoside). X-gal kan het lac-operon niet activeren maar
wordt wel afgebroken door β-galactosidase. Wanneer het wordt afgebroken
wordt een blauwe kleurstof vrijgesteld. X-gal stelde Jacob en Monod in staat
om visueel te zien of het lac-operon al dan niet geactiveerd was (of beter gezegd
of er β-galactosidase gevormd werd). X-gal wordt nog steeds zeer veel gebruikt
in moleculaire biologie, bijvoorbeeld om na te gaan of transformatie succesvol
inducer
cAMP
Hoofdstuk 8. Genregulatie
Figuur 8.4: Regulatie van het lac-operon bij E. coli.
constitutieve mutanten
is door het β-galactosidase samen met een gen in een genoom in te voegen bij
transformatie (’blue white screening’).
Om te onderzoeken hoe het lac-operon geactiveerd wordt gingen Jacob en
Monod op zoek naar mutanten waarbij de activatie van het operon verstoord is.
Bij bepaalde mutanten is het lac-operon continu geactiveerd, of er nu galactose
aanwezig is of niet. Dit zijn constitutieve mutanten. De eerste constitutieve
mutant die ze vonden schreven ze toe aan het I − -allel van het I-gen. Jacob en
Monod stelden twee mogelijke verklaringen voor: (1) ofwel stimuleert de mutatie
de transcriptie van het operon (in dit geval zou er positieve controle zijn van het
operon), (2) ofwel zorgt de mutatie er voor dat de rem op transcriptie wegvalt (in
dit geval zou er negatieve controle zijn van het operon). In het eerste geval zou
het mutante allel I − dominant zijn op het wild type allel I + . In het tweede geval
zou het mutante allel I − recessief zijn ten opzichte van het wild type allel I + .
Dominantie of recessiviteit van allelen kan in bacteriën niet nagegaan worden
omdat bacteriën haploı̈d zijn. Door middel van plasmiden kunnen bacteriën
echter partieel diploı̈d gemaakt worden. Jacob en Monod voegden het wild
type I + -allel in op het F -plasmide en brachten het F -plasmide binnen in een
constitutieve mutant I − . Wanneer het mutante I + -allel werd binnengebracht
via een F-plasmide werd het lac-operon geı̈nactiveerd. Dit betekent dus dat het
mutante allel I − recessief is ten opzichte van het wild type I + . Dit wijst op
negatieve controle door een repressor.
Jacob en Monod formuleerden de hypothese dat het gen I een proteı̈ne voortbrengt dat bindt aan een operator sequentie in het DNA en daardoor de transcriptie van het operon verhindert. De I − -mutatie had als gevolg dat het proteı̈ne
niet langer bindt aan de operator, waardoor het operon continu geactiveerd is.
 8.2. Genregulatie bij prokaryoten
Ze redeneerden dat de binding tussen het proteı̈ne en de operator ook verstoord
zou moeten worden door een mutatie in de operator sequentie. Ook dit zou een
constitutieve mutatie opleveren. Dergelijke mutaties zijn veel zeldzamer omdat
de operator slechts bestaat uit een klein aantal basenparen, terwijl het gen I
bestaat uit een veel groter aantal basenparen. De operator sequentie noemden
ze locus O en de constitutieve mutant waarnaar ze zochten OC . Om dergelijke
OC -mutanten te vinden vertrokken ze van E. coli stammen die twee wild type
kopieën I + hadden van het I -gen (één op het chromosoom en één op het F plasmide). De kans dat dergelijke bacteriën het I − -fenotype zouden verkrijgen
is zeer klein aangezien hiervoor beide kopieën van het I-gen zouden moeten
muteren. Constitutieve mutanten zouden daarom OC -mutanten moeten zijn.
Ze vonden na enig zoeken inderdaad OC -mutanten en via genkartering werd de
mutatie gesitueerd net voor het operon.
Later werden nog andere mutanten gevonden waarbij het lac-operon steeds
inactief is en niet kan worden geactiveerd. Dit zijn super-repressor mutaties.
Deze mutaties zijn ook gelegen in het I-gen en worden I S -mutaties genoemd.
De mutatie verhindert dat de effector kan binden aan de repressor. Hierdoor
blijft de repressor continu gebonden aan de operator. Het mutante allel I S is
dominant over het wild type allel I + .
Mutaties in transcriptiefactoren zijn trans-werkend. Dit betekent dat deze
mutaties niet alleen een invloed hebben op genen die op dezelfde DNA streng
gelegen zijn, maar ook op genen die op een andere DNA streng gelegen zijn.
Voorbeelden zijn mutaties in het I-gen . Dit gen vormt een proteı̈ne en dit
proteı̈ne kan genen reguleren die op het zelfde chromosoom liggen als het chromosoom waarop I ligt, maar ook genen die op een ander chromosoom liggen (vb.
op F -plasmide in geval van bacteriën). Mutaties in regulerende regio’s in het
DNA, zoals de operator sequentie, zijn cis-werkend . Dergelijke mutaties hebben enkel een invloed op de regulatie van genen die op het zelfde chromosoom
liggen als het chromosoom waarop de mutatie gelegen is.
super-repressor mutaties
trans-werkend
cis-werkend
Het trp operon
Het trp-operon bevat alle genen die vereist zijn voor de synthese van het aminozuur tryptofaan. Stroomopwaarts van de coderende regio bevindt zich een
regulerende regio met daarin de promotor en een operator waaraan een repressor bindt. Het gen van deze repressor bevindt zich buiten het operon.
Aangezien tryptofaan essentieel is voor de vorming van proteı̈nen is het trpoperon standaard geactiveerd. Wanneer de cel echter voldoende tryptofaan
heeft aangemaakt, of wanneer er tryptofaan in de omgeving beschikbaar is,
zijn de genen die tryptofaan aanmaken niet vereist. Tryptofaan is de effector
van de repressor. In aanwezigheid van tryptofaan bindt de repressor aan de
operator van het operon. Men spreekt van repressie van het trp-operon door
tryptofaan. Tryptofaan is de co-repressor (zie figuur 8.5). Wanneer tryptofaan
uit de omgeving verdwijnt zal de repressor terug loskomen van het operon. Dit
mechanisme wordt geen inductie genoemd maar derepressie.
co-repressor
derepressie
Hoofdstuk 8. Genregulatie
Figuur 8.5: Regulatie van het trp-operon bij E. coli.
Genregulatie bij eukaryoten
Basisprincipes
Genregulatie bij eukaryoten is veel complexer dan bij prokaryoten. In tegenstelling tot prokaryoten zijn genen bij eukaryoten standaard inactief. Er zijn
een veel groter aantal proteı̈nen actief bij de activatie van transcriptie, niet
alleen transcriptiefactoren maar ook andere proteı̈nen. Het DNA van eukaryoten heeft een complexe driedimensionale structuur (nucleosomen, chromatine)
en deze structuur bepaalt mee of genen al dan niet geactiveerd kunnen worden. Bij eukaryoten is er ook een scheiding in de ruimte tussen transcriptie van
mRNA (in de nucleus) en translatie van dit mRNA (in het cytoplasma). Bij
eukaryoten kan ook regulatie op het niveau van RNA de activiteit van genen
reguleren.
initiatiecomplex
algemene transcriptiefactoren
Activatie van transcriptie door RNA polymerase
De transcriptie bij eukaryoten wordt geactiveerd door het initiatiecomplex.
Dit initiatiecomplex bevat RNA-polymerase II (dat bij eukaryoten voor transcriptie van de meeste genen zorgt), algemene transcriptiefactoren en TAF’s
(”transcription associated factors”). Dit initiatiecomplex bindt aan de promotor
van het gen. Deze promotor bestaat uit verschillende korte sequenties waaraan
verschillende specifieke transcriptiefactoren binden. Deze specifieke transcriptiefactoren worden aangeduid als TFII (”transcription factor RNA-polymerase
 8.3. Genregulatie bij eukaryoten
II”). RNA-polymerase II kan op zich niet binden aan de promotor maar interageert rechtstreeks of onrechtstreeks met de transcriptiefactoren. De belangrijkste is TFIID, die bindt aan de TATA-sequentie die deel uit maakt van de
promotor van de meeste genen. Van zodra dit initiatiecomplex gevormd is kan
transcriptie doorgaan, maar slechts op een beperkt niveau.
Om transcriptie echt te activeren zijn ook specifieke transcriptiefactoren
of activators nodig. Zij functioneren op een vergelijkbare wijze als de activator
proteı̈nen bij prokaryoten. Zij zorgen voor een sterkere transcriptie van het gen
door RNA-polymerase II. Ze binden aan enhancer-sequenties. Deze enhancersequenties zijn vaak vrij ver gelegen van de promotor. Het DNA vormt een lus
zodat de specifieke transcriptiefactoren aan het initiatiecomplex kunnen binden.
De activators binden aan het initiatiecomplex via bijkomende proteı̈nen.
Op die manier ontstaat het transcriptiecomplex (zie figuur 8.6). Doordat
het transcriptiecomplex bestaat uit vele proteı̈nen die elk kunnen reageren op
onafhankelijke signalen is een zeer nauwkeurige regulatie van de transcriptie
mogelijk.
specifieke transcriptiefactoren
enhancer
transcriptiecomplex
Regulatie op niveau van chromatine
Wijzigingen in de structuur van het chromatine
Delen van het genoom kunnen geactiveerd of geı̈nactiveerd worden door de
structuur van het chromatine te wijzigen: euchromatine is actief terwijl heterochromatine inactief is. Euchromatine heeft een lossere structuur waardoor
transcriptiefactoren gemakkelijker toegang krijgen tot enhancer sequenties. De
omzetting van euchromatine naar heterochromatine is het gevolg van chemische
modificatie van de histonen.
Histonen kunnen in een bepaalde regio van het chromatine gemethyleerd
of geacetyleerd worden. Methylatie zorgt voor inactivatie van genen die geassocieerd zijn met deze regio van het chromatine, terwijl acetylatie juist voor
activatie zorgt.
De grens tussen euchromatine en heterochromatine is niet scherp afgelijnd.
Genen die gelegen zijn dichtbij de overgang van euchromatine naar heterochromatine kunnen in bepaalde cellen actief zijn en in andere cellen inactief. Het
w gen bij Drosophila bepaalt de kleur van de ogen: w+ is rood, w is wit. Het
gen is normaal gezien gelegen in het euchromatine en is dus normaal gezien
actief. Door een inversie komt het gen dicht bij het centromeer te liggen. Dit
centromeer bestaat uit heterochromatine. Doordat het gen op de overgang tussen euchromatine naar heterochromatine komt te liggen is het gen in sommige
facetten van de ogen actief en daar wordt de normale rode kleur gevormd. In
andere facetten van het oog is het gen in het heterochromatine gelegen en is
het inactief en krijgen we een witte kleur. Dit verschijnsel wordt positie effect
variëgatie genoemd.
Genomische imprinting
Cytosine kan gemethyleerd worden zonder dat dit de basenparing beı̈nvloed.
Deze methylatie zorgt er voor dat transcriptiefactoren niet kunnen binden met
een enhancer of promotor. De methylatie wordt bij de replicatie van het DNA
overgenomen. Het resultaat is dat genen in bepaalde cellen geactiveerd of
geı̈nactiveerd kunnen worden.
positie effect variëgatie
Hoofdstuk 8. Genregulatie
Figuur 8.6: Structuur van het transcriptiecomplex van eukaryoten.
Figuur 8.7: Positie effect variëgatie bij Drosophila
 8.3. Genregulatie bij eukaryoten
Bij de vorming van de gameten worden bepaalde genen in het genoom van
de gameet gemethyleerd. Deze genen worden weliswaar doorgeven aan de nakomelingen maar zullen in deze nakomelingen inactief zijn. Dit fenomeen wordt
ook genomische imprinting genoemd. Genomische imprinting verschilt tussen vader en moeder. Via genomische imprinting kan een ouder bepaalde genen
die hij/zij doorgeeft aan de nakomeling aan- of uitschakelen. Recent onderzoek heeft aangetoond dat imprinting ook beı̈nvloed wordt door de omgeving
waarin de vader of moeder leven. Bepaalde vormen van stress of blootstelling
aan toxische stoffen bij vader of moeder kunnen leiden tot methylatie van genen in de gameten, waardoor bepaalde genen niet tot expressie komen bij de
nakomelingen.
Genomische imprinting is een fundamentele uitzondering op Mendels theorie
van erfelijkheid omdat een gemethyleerd allel afkomstig van één van de ouders
niet tot expressie zal komen bij de nakomelingen, ook al is het allel genetisch
aanwezig. Genomische imprinting is een vorm van epigenetica: wijzigingen
in het fenotype die niet veroorzaakt worden door mutaties in genen maar door
veranderingen in de expressie van die genen.
Het Prader-Willi- en Angelman-syndroom worden beide veroorzaakt
door een deletie in chromosoom 15. Nochtans zijn de ziektebeelden van beide
syndromen sterk verschillend. Prader-Willi-syndroom wordt gekenmerkt door
o.a. een korte lichaamsbouw en obesitas. Angelman-syndroom daarentegen
wordt gekenmerkt door hyperactiviteit en frequent lachen. Door deletie in
één van de twee homologe chromosomen van chromosoom 15 worden patiënten
haploı̈d voor hele reeks genen. Vele van de genen op dit deel van chromosoom
15 worden geı̈nactiveerd door genomische imprinting. Indien het chromosoom
met de deletie afkomstig is van de vader zullen andere genen geı̈nactiveerd zijn
dan wanneer het chromosoom met de deletie afkomstig is van de moeder. Daardoor kan dezelfde deletie tot twee totaal verschillende afwijkingen leiden. Bij
normale personen wordt de genomische imprinting van de vader gecompenseerd
door die van de moeder. Als gevolg van de deletie heeft enkel de vader of enkel
de moeder invloed op de activiteit van deze genen. Dit toont aan dat imprinting
van genen door de vader en de moeder compleet verschillen.
Post-transcriptionele regulatie
Het feit dat de transcriptie van RNA in de nucleus gescheiden is van de translatie
door ribosomen in het cytoplasma geeft extra mogelijkheden voor genregulatie
door het RNA te wijzigen.
RNA-interferentie
In de nucleus wordt veel meer RNA gevormd dan enkel het RNA dat codeert
voor proteı̈nen. Men vermoedt dat een deel van dit RNA een belangrijke rol
speelt in genregulatie.
Regulatie van genen door RNA werd ontdekt in C. elegans. Men vond een
gen, lin-4, dat een grote invloed had op de ontwikkeling van C. elegans. Een
mutatie in dit gen zorgde voor een verkeerde timing van de ontwikkeling (heterochronie). Wanneer het gen later werd geı̈soleerd ontdekte men dat dit gen
niet codeerde voor een proteı̈ne. Transcriptie van het gen resulteerde in een
RNA van 61 nucleotiden, dat later werd omgezet in een RNA van slechts 21
genomische imprinting
epigenetica
Prader-WilliAngelman-syndroom
en
Hoofdstuk 8. Genregulatie
Figuur 8.8: Genomische inprenting en het Prader-Willi en Angelman syndroom
RNA-interferentie
miRNA
siRNA
nucleotiden. Deze sequentie bleek complementair te zijn met een sequentie in
een ander ontwikkelingsgen dat eveneens zorgde voor een heterochrone mutatie, lin-14. Men concludeerde dat een binding tussen deze twee complementaire
RNA strengen resulteerde in een inhibitie van de translatie. Dit mechanisme
van inhibitie van translatie door kleine stukjes RNA wordt RNA-interferentie
genoemd.
Het lin-4 gen produceert micro-RNA of miRNA. Bij transcriptie van miRNA
genen wordt enkelstrengig RNA gevormd. Een deel van dit RNA is complementair met zichzelf vormt een lus. Deze lus wordt uit het RNA geknipt door
Drosha. De lus verlaat de nucleus en wordt in het cytoplasma door dicer verder
verknipt tot een dubbelstrengig miRNA. Dit miRNA bindt aan het Argonaut
(Ago) proteı̈ne en het miRNA-Ago complex vormt samen met andere proteı̈nen
het RISC of ’RNA induced silencing complex ’. Dit RISC bindt aan complementaire sequenties in mRNA van bepaalde genen en zorgt op die manier voor
inhibitie van translatie van dit mRNA. Op die manier kan miRNA genen inactiveren. miRNA bestaat meestal uit korte sequenties (21 nucleotiden) die
evolutionair sterk geconserveerd zijn en daardoor bij verschillende soorten organismen terug te vinden zijn.
Een ander mechanisme van RNA-interferentie is dat van siRNA. siRNA
ontstaat uit lang stuk dubbelstrengig RNA en wordt ook wel interferentie door
dsRNA genoemd. Dit kan afkomstig zijn van een lus van één enkele RNAstreng, of van twee complementaire RNA-strengen, of van een dsRNA-virus.
Het dubbelstrengig RNA wordt net als miRNA door dicer geknipt. Het zal
net als miRNA via RISC binden aan mRNA met complementaire sequenties
en zorgen voor inhibitie van translatie. siRNA’s zijn veel minder geconserveerd
dan miRNA. Ze kunnen zeer sterk variëren in lengte. Eén dubbele streng RNA
kan bovendien aanleiding geven tot meerdere siRNA’s. siRNA wordt ook in
biotechnologisch onderzoek gebruikt om genen uit te schakelen.
RNA-interferentie speelt ook een rol bij het onderdrukken van retrotransposons en retrovirussen. Nieuwe retrotransposons of retrovirussen bouwen zich
 8.3. Genregulatie bij eukaryoten
Figuur 8.9: Inhibitie van translatie van mRNA door miRNA.
Hoofdstuk 8. Genregulatie
in op willekeurige plaatsen in het genoom. In het genoom bevindt zich een picluster. Wanneer een retrotransposon of -virus zich in-nestelt in dit pi-cluster
zal een verdediging geactiveerd worden. Dit pi-cluster maakt piRNA aan en dit
piRNA zorgt voor het onderdrukken van het RNA van het transposon.
pi-cluster
Modificaties van RNA
translatie
proteı̈nen
polyadenylatie
repressor
Het mRNA dat gevormd is na transcriptie wordt gemodificeerd voorafgaand aan
translatie. De introns worden verwijderd tijdens het splicing proces en enkel de
exons blijven over. Het mRNA afkomstig van één enkel gen kan op verschillende manier gespliced worden. Daardoor kan één gen meerdere verschillende
proteı̈nen produceren (zie figuur 8.10).
In sommige gevallen kunnen nucleotiden van het mRNA chemisch gewijzigd
worden zodat ze tijdens translatie binden met een ander tRNA en daardoor een
ander proteı̈ne vormen. Een voorbeeld is het apolipoproteı̈ne B bij de mens,
een proteı̈ne dat een rol speelt bij transport van cholesterol en lipiden. Het gen
apoB is zeer groot en bestaat uit 50 kilobasen verspreid over 50 exons. Het
proteı̈ne komt voor in twee vormen: een volledige vorm en een verkorte vorm.
De verkorte vorm ontstaat door modificatie van het mRNA, waardoor in het
gen een stop codon ontstaat. Of het RNA al dan niet gemodificeerd wordt
is afhankelijk van het weefseltype waarin het gen actief is. Daardoor vormen
verschillende weefsels een andere variant van dit proteı̈ne, ook al wordt in beide
weefsels hetzelfde gen geactiveerd.
Niet alle mRNA dat in de nucleus wordt gevormd wordt ook naar het cytoplasma getransporteerd waar de translatie plaatsvindt. Slechts 5 % van alle
mRNA dat gevormd wordt komt in cytoplasma terecht en zal dus uiteindelijk
een proteı̈ne voortbrengen.
Er bestaan translatie repressor proteı̈nen die binden aan het mRNA
en die daardoor de translatie verhinderen. Een voorbeeld is de inhibitie van
translatie van mRNA van het proteı̈ne ferretine.
Ook de snelheid waarmee mRNA wordt afgebroken vormt een mechanisme
van genexpressie. De afbraak van mRNA wordt gereguleerd door de 3’ poly(A)staart aan het 3’-uiteinde van het mRNA (polyadenylatie). Hoe langer deze
poly(A)-staart, hoe langer het duurt voor het mRNA wordt afgebroken en hoe
sterker de expressie van het overeenkomstige gen.
Figuur 8.10: Alternatieve splicing van het mRNA van het gen dat codeert voor de
proteı̈nen calcitocine en CGRP.
 8.3. Genregulatie bij eukaryoten
Regulatie van proteı̈ne afbraak
De expressie van een gen kan ook gereguleerd worden door de snelheid waarmee
het overeenkomstige proteı̈ne wordt afgebroken. Een snelle afbraak betekent een
zwakke expressie, terwijl een tragere afbraak resulteert in een sterkere expressie.
De afbraak van een proteı̈ne gebeurt door een proteasoom (zie figuur 8.11).
Een proteı̈ne dat door het proteasoom afgebroken dient te worden wordt vooraf
gemerkt met ubiquitine, een klein proteı̈ne van 76 aminozuren. Ook eiwitten
die verkeerd gevouwen of gedenatureerd zijn of die polymeren vormen worden
gemerkt met ubiquitine en vervolgens afgebroken door het proteasoom.
proteasoom
ubiquitine
Hoofdstuk 8. Genregulatie
Figuur 8.11: Ubiquitinatie en afbraak van proteı̈nen door het proteasoom.
 Hoofdstuk 9
Ontwikkelingsgenetica
Inleiding
Het menselijk lichaam is opgebouwd uit ongeveer 1014 cellen. Deze cellen zijn allemaal genetisch identiek (met uitzondering van enkele eventuele somatische mutaties). Het menselijk lichaam bestaat echter uit 210 verschillende types cellen.
Deze cellen bezitten dezelfde genen, maar in elk celtype zijn andere combinaties
van genen actief. Deze specifieke genen geven elk celtype een verschillende vorm
en functie. In een vroeg embryonaal stadium zijn alle cellen identiek. Tijdens
de ontwikkeling zullen cellen differentiëren (celdifferentiatie).
De zygote heeft de vorm van de eicel en is dus radiaal symmetrisch. Tijdens de ontwikkeling van het embryo zal een patroon gevormd worden met
een voor- en achterkant, een boven- en onderzijde en een reeks segmenten
(patroonvorming). In een volgend stadium zullen deze verschillende delen van
het lichaam op een eigen manier ontwikkelen en vorm krijgen (morfogenese).
Celdeling
Van zygote naar embryo
De zygote is een bijzonder grote cel. Kort na de bevruchting zal de zygote talrijke celdelingen ondergaan zonder dat de cel in grootte toeneemt. De talrijke
kleine cellen die ontstaan in dit vroege embryonale stadium worden blastomeren genoemd. Deze delingen van de zygote vinden kort na elkaar plaats,
in sommige organismen soms met slechts enkele minuten tussen twee opeenvolgende celdelingen. De celcyclus verloopt dus bijzonder snel. Hierbij speelt
cycline een belangrijke rol. In de eicel wordt voorafgaand aan de bevruchting
veel mRNA voor cycline gevormd (dit is maternaal mRNA). Net voor elke mitose vindt translatie van dit cycline mRNA plaats en kort na elke mitose wordt
het cycline terug afgebroken. Daardoor kunnen de G1 en G2 fasen van de celcyclus omvergeslagen worden, waardoor de cel kan delen zonder in volume toe
te nemen. De sturing van de eerste delingen van de zygote is dus maternaal
bepaald omdat ze gestuurd wordt door mRNA dat gevormd werd door de eicel
voordat de eicel bevrucht was door de zaadcel.
celdifferentiatie
patroonvorming
morfogenese
blastomeren
cycline
Hoofdstuk 9. Ontwikkelingsgenetica
Embryonale ontwikkeling in ongewervelden
De cellen van het blastomeer zullen later onderdeel worden van verschillende delen van het lichaam. Bij de nematode Caenorhabditis elegans is de bestemming
van elke cel gekend (zie figuur 9.1). C. elegans is slechts 1 mm lang en bestaat
uit exact 959 cellen. Sommige cellen krijgen hun definitieve bestemming reeds
na 8 celdelingen, andere pas na 14 celdelingen. Sommige cellen zijn voorbestemd
om kort na hun ontstaan terug af te sterven.
stamcellen
Bij gewervelde dieren ligt de bestemming van de blastomeren niet vast. Bij
gewervelde dieren speelt de positie van een cel in het embryo een belangrijke
rol bij de bestemming van deze cel. Cellen die vooraan gelegen zijn zullen deel
uitmaken van het hoofd terwijl cellen achteraan deel zullen uitmaken van het
achterlijf. Transplantatie van blastomeren vooraan in het embryo naar achteraan zal er voor zorgen dat deze blastomeren in een achterlijf zullen ontwikkelen
in plaats van in een hoofd.
Terwijl de meeste cellen differentiëren tot een specifiek celtype, zijn er andere cellen die kunnen blijven delen en nieuwe cellen kunnen blijven vormen: de
stamcellen. Weefsel-specifieke stamcellen kunnen slechts één type cel vormen
(vb. satellietcellen van spieren die enkel spiercellen kunnen vormen). Pluripotente stamcellen kunnen meerdere types stamcellen vormen (vb. myeloide cellen
die meerdere types bloedcellen kunnen vormen). Ook in volgroeide individuen
komen weefselspecifieke en pluripotente stamcellen voor.
Bij gewervelde dieren vormen de blastomeren een holle sfeer die de blastocyst genoemd wordt. De cellen aan de buitenzijde van de blastocyst zullen
zich ontwikkelen tot de placenta, terwijl de cellen aan de binnenzijde zullen
uitgroeien tot het embryo. Deze cellen binnenin de blastocyst worden de embryonale stamcellen genoemd (zie figuur 9.2). Deze zijn totipotent en kunnen
zich ontwikkelen tot om het even welk weefseltype.
meristemen
Embryonale ontwikkeling in gewervelden
Ontwikkeling bij planten
Bij planten vindt groei plaats in specifieke regio’s van de plant: de meristemen.
Deze zijn gelegen in de wortel- en stengeltoppen. Planten kunnen blijven groeien
ter hoogte van deze meristemen en kunnen zich daardoor aanpassen aan de
omgeving. Typisch voor plantencellen is dat ze hun hele leven totipotent blijven.
Bij verwonding kan een parenchymcel daardoor differentiëren tot een schorscel
of tot vaatweefsel.
Celdifferentiatie
Celbestemming en celdifferentiatie
Tijdens de ontwikkeling van het embryo zullen identieke cellen zich differentiëren
in verschillende celtypes. Dit gebeurt doordat verschillende genen geactiveerd
worden. Deze genen zullen de vorm en functie van de cel bepalen. Bij de mens
kunnen daardoor 210 verschillende celtypes gevormd worden. Celbestemming
en celdifferentiatie zijn in principe onomkeerbaar.
 9.3. Celdifferentiatie
Figuur 9.1: Ontwikkeling van zygote tot volwassen individu bij C. elegans
Figuur 9.2: Isolatie van embryonale stamcellen uit een blastocyst
celbestemming
differentiëren
Hoofdstuk 9. Ontwikkelingsgenetica
Tijdens de ontwikkeling van het embryo krijgt elke cel een celbestemming.
Dit gebeurt op moleculair niveau: bepaalde genen worden geactiveerd en andere
worden geı̈nactiveerd. Dit proces vindt vaak in meerdere stappen plaats. Eerst
zal een cel bestemd worden om deel uit te maken van een poot, en past later
wordt bepaald welk deel van de poot de cel zal vormen. Nadat een cel een
bepaalde bestemming gekregen heeft zal ze zich differentiëren tot een specifiek
celtype.
Cellen krijgen een bestemming vooraleer ze differentiëren. Men kan de
bestemming van een cel in een vroeg embryonaal stadium slechts afleiden uit
transplantatie-experimenten. Wanneer cellen achteraan het embryo uit een
vroeg-gastrula stadium van een amfibie getransplanteerd worden naar de voorzijde van het embryo zullen ze zich ontwikkelen tot een deel van de kop (zie
figuur 9.3). In het laat-gastrula stadium zullen ze zich echter verder ontwikkelen tot een staart, die dan ingeplant is op de kop. In een vroeg stadium zijn
deze cellen niet gedifferentieerd, in een later stadium wel.
Moleculaire mechanismen van celbestemming en celdifferentiatie
Tijdens de ontwikkeling zullen in bepaalde cellen transcriptiefactoren geactiveerd worden die de patronen van genexpressie zullen wijzigen. Het specifieke
patroon van genexpressie zal de toekomstige bestemming van een cel bepalen.
De genexpressie kan gestuurd worden door (1) bepaalde stoffen afkomstig van
de moeder die in het eicel aanwezig waren voorafgaand aan de bevruchting of
(2) door de positie van een cel ten opzichte van andere cellen in het embryo. Hoe
beide mechanismen de bestemming van een cel bepalen kunnen we waarnemen
bij de tunicaten of zakpijpen (zie figuur 9.4). Dit zijn primitieve gewervelde
dieren die in een larvaal stadium vrijlevend zijn en in een volwassen stadium
vastgehecht leven op een substraat.
In de eicel van tunicaten komen gekleurde granules voor die niet gelijkmatig
verdeeld zijn over het cytoplasma. Daardoor zullen na de eerste celdelingen
sommige blastomeren meer granules bevatten dan andere. Cellen met veel granules zullen zich later ontwikkelen tot spiercellen in de achterzijde van het embryo. Injectie van granules aan de bovenkant van de eicel zal er voor zorgen dat
staartspieren gevormd worden aan de voorzijde van het embryo in plaats van de
achterzijde. Onderzoek heeft aangetoond dat het mRNA voor het macho-1 -gen
ongelijk verdeeld is in de eicel. Het macho-1 -gen is een transcriptiefactor die
spier-specifieke genen activeert en zorgt er voor dat aan die zijde van de eicel de
spiercellen van de staart gevormd worden. De bestemming van bepaalde cellen
in het embryo wordt daardoor maternaal bepaald (door mRNA afkomstig van
de moeder dat reeds aanwezig was in de eicel voor de bevruchting). Mutaties in
het macho 1 -gen van de moeder kunnen daardoor de embryonale ontwikkeling
beı̈nvloeden, maar mutaties bij de vader hebben geen effect.
In een verder stadium van de ontwikkeling van een tunicaten-embryo speelt
ook de positie van een cel ten opzichte van andere cellen een rol in de bestemming
die deze cel zal krijgen. In het 32-cellig stadium zullen de centrale cellen van
de blastula een bepaald proteı̈ne uitscheiden: de ’fibroblast growth factor’ of
FGF. Deze bindt aan receptoren in de plasmamembraan van naburige cellen.
Cellen die deze FGF detecteren zullen in het 64-cellig stadium bestemd worden
tot notochord (vooraan in het embryo, geen macho-1 ) of mesenchym (achteraan
 9.3. Celdifferentiatie
Figuur 9.3: Het bepalen van de celbestemming door middel van transplantatie experimenten
in het embryo, wel macho-1 ). Niet-aangrenzende cellen binden geen FGF en
differentiëren later in zenuwcellen (vooraan in het embryo, geen macho-1 ) of
spiercellen (achteraan in het embryo, wel macho-1 ). De centrale cellen die FGF
vormden vormen later het endoderm. De bestemming van een cel wordt hier
dus zowel bepaald door de aanwezigheid van maternaal mRNA in de eicel als
door de positie van de cel ten opzichte van andere cellen.
Klonen
Bij planten blijven cellen totipotent. Daardoor kan een gedifferentieerde cel van
een volgroeide plant opnieuw uitgroeien tot een nieuwe plant. Planten kunnen
dus vrij eenvoudig gekloond worden.
Doordat differentiatie van cellen bij dieren in de regel onomkeerbaar is, is
klonen van dieren of mensen niet vanzelfsprekend. Men kan bij dieren klonen vormen door blastomeren in een vroeg embryonaal stadium te scheiden.
Daardoor worden identieke twee- of meerlingen gevormd. Al vroeg hebben wetenschappers getracht ook volwassen dieren te klonen. Wanneer een nucleus
van een volwassen dierlijke cel ingeplant wordt in een eicel waaruit de nucleus
Figuur 9.4: Celbestemming in een vroeg embryonaal stadium van een tunicaat
reproductief klonen
’somatic
transfer’
cell
nuclear
therapeutisch klonen
Hoofdstuk 9. Ontwikkelingsgenetica
verwijderd werd, zal deze eicel zich ontwikkelen tot een embryo. Dit embryo
sterft echter meestal in een vroeg stadium. Wanneer hetzelfde experiment uitgevoerd wordt met een nucleus van een cel uit een jong embryonaal stadium zal
het embryo zich vaak wel normaal ontwikkelen.
Het creëren van een volledig nieuw individu uit één enkele cel van een bestaand individu heet reproductief klonen(zie figuur 9.5). In 1996 trachtten
wetenschappers van het Roslin Institute in Schotland een schaap te klonen. Ze
vertrokken van een cel uit de uier van een schaap die ze via weefselkweek verder
opkweekten. In plaats van een nucleus te transplanteren lieten ze een cel uit
deze weefselkweek fusioneren met een eicel waaruit de nucleus verwijderd was
(’somatic cell nuclear transfer’ of SCNT). De eicel ontwikkelde zich vervolgens tot een embryo wanneer de eicel en de somatische cel zich in dezelfde fase
van de celcyclus bevonden. In totaal hadden ze 277 embryo’s die zich ontwikkelden en deze werden ingeplant in een schaap. Slechts één embryo kwam levend
ter wereld (’Dolly’).
Sindsdien werden via vergelijkbare experimenten vele andere diersoorten gekloond. In vele gevallen is de efficiëntie laag (3-5 %). Vaak blijken gekloonde
organismen groter te zijn dan normaal en vaak leven ze niet heel lang. Deze
afwijkingen bij gekloonde organismen worden toegeschreven aan genomische inprenting. Deze processen vinden normaal gezien plaats tijdens de rijping van
de eicel en duren weken tot maanden. Bij klonen moeten deze processen in een
aantal uur vervolledigd worden.
Het therapeutisch klonen verloopt in een eerste fase gelijk aan reproductief klonen (zie figuur 9.6 en figuur 9.7). Bij therapeutisch klonen laat men het
embryo echter niet uitgroeien tot een volwassen individu, maar gebruikt men
het embryo voor de productie van embryonale stamcellen. Deze stamcellen kan
men vervolgens laten ontwikkelen tot een bepaald celtype. Deze gezonde cellen
kunnen gebruikt worden om ziek weefsel te helpen regenereren, bijvoorbeeld
voor regeneratie van de pancreas in geval van diabetes. Het voordeel van gekloonde embryonale stamcellen is dat ze niet leiden tot afstotingsverschijnselen
aangezien ze genetisch identiek zijn aan de eigen lichaamscellen.
In vele landen is er discussie rond ethische aspecten van het klonen. Reproductief klonen van mensen is in vrijwel alle landen verboden. Ook therapeutisch
klonen met behulp van embryonale stamcellen is in vele landen niet toegestaan
(vb. VS, Duitsland, Zuid-Amerika) of is onderhevig aan strenge regels (Engeland). In bepaalde landen is er echter relatief veel vrijheid omtrent onderzoek
naar klonen (China, Thailand, Zuid-Korea). Deze beperkingen belemmeren het
ontwikkelen van stamceltherapie. Recente experimenten suggereren echter dat
volwassen stamcellen een alternatief kunnen bieden voor embryonale stamcellen (vb. pluripotente stamcellen uit beenmerg). Hierdoor kan het gebruik van
Figuur 9.5: Reproductief klonen door somatische cel transfer
 9.4. Patroonvorming
embryonale stamcellen in de toekomst misschien vermeden worden.
Patroonvorming
Ontwikkeling van een zygote tot larve in Drosophila
Een eicel is in essentie een radiaal symmetrische cel en heeft dus geen voor- of
achterzijde of boven- of onderzijde. Na de bevruchting dient de zygote zich echter te ontwikkelen tot een organisme dat wel een duidelijke voor- en achterzijde,
en boven- en onderzijde bezit. Vele dieren ontstaan bovendien uit een bouwplan
dat gesegmenteerd is.
Ergens in de loop van de ontwikkeling dient dus een beslissing genomen
te worden welke kant de voorzijde zal worden, welke kant de bovenzijde, en
tot welk segment bepaalde cellen zullen gaan behoren. Deze ontwikkeling is
grondig onderzocht bij Drosophila. Eicellen van Drosophila zijn omgeven door
een mantel van follikelcellen. Aan één zijde van de eicel bevinden zich bovendien
een aantal voedingscellen. Na de bevruchting zal de nucleus van deze eicel een
tiental delingen ondergaan zonder dat het cytoplasma deelt. Daardoor worden
in de eicel ongeveer 1000 nuclei gevormd. Men spreekt dan van een syncytiaal
blastoderm. Pas na 10 kerndelingen zal de cel zich opsplitsen in aparte cellen
met elk één nucleus. Van zodra aparte cellen gevormd worden spreekt men
van een cellulair blastoderm stadium. De nuclei worden pas vanaf dit cellulair
blastoderm stadium actief (d.w.z. dat ze pas vanaf het cellulaire blastoderm
stadium RNA beginnen aan te maken).
Voor/achter as in Drosophila
De voedingscellen rond het blastoderm geven mRNA van de Bicoid - en Nanosgenen door aan eicel (zie figuur 9.8). Het Bicoid -mRNA wordt door microtubuli
in de eicel naar voorkant van eicel getransporteerd, dicht bij de voedingscellen. Het Nanos-mRNA wordt door microtubuli naar achterkant van de eicel
getransporteerd, die gesitueerd is weg van de voedingscellen. Onmiddellijk na
de bevruchting treedt translatie op van het Bicoid - en Nanos-mRNA en wor-
Figuur 9.6: Therapeutisch klonen door middel van somatische cel transfer gevolgd
door isolatie van embryonale stamcellen
Hoofdstuk 9. Ontwikkelingsgenetica
Figuur 9.7: Vervolg figuur 7.6
den Bicoid- en Nanos-proteı̈nen gevormd. Deze proteı̈nen hebben geen rechtstreekse signaalfunctie. Het Bicoid-proteı̈ne inhibeert translatie van het Caudal -mRNA terwijl het Nanos-proteı̈ne de translatie inhibeert van Hunchback mRNA. Zowel Caudal - als Hunchback -mRNA zijn net als Bicoid - en NanosmRNA van maternale oorsprong. In het syncytiaal blastoderm stadium wordt
het Hunchback-proteı̈ne vooraan de cel gevormd terwijl het Caudal-proteı̈ne
achteraan de cel wordt gevormd. In het cellulair blastoderm stadium zullen cellen vooraan het embryo meer Hunchback-proteı̈ne bevatten terwijl cellen achtereen het embryo meer Caudal-proteı̈ne zullen bevatten. Hunchback-proteı̈ne
is een signaalproteı̈ne dat genen activeert die de voorste structuren zullen vormen. Caudal-proteı̈ne is een signaalmolecule dat genen activeert die de achterste
structuren zullen vormen. Aangezien het mRNA dat de voor-achter as in het
embryo vastlegt afkomstig is van genen die in de voedingscellen geactiveerd worden, zijn het dus maternale genen die bepalen wat de voor- en achterkant van
het embryo zal worden. Mutaties in deze genen komen tot expressie in het embryo wanneer de moeder mutant is, maar niet wanneer de vader of het embryo
mutant zijn.
Boven/onder as in Drosophila
Het Dorsal -gen speelt bij Drosophila een centrale rol bij de ontwikkeling van de
dorsiventrale as. Het Dorsal mRNA wordt gevormd door de follikelcellen en is
dus van maternale oorsprong. Het Dorsal -mRNA wordt in de eicel gebracht voor
de bevruchting. Na de bevruchting wordt Dorsal-proteı̈ne gevormd. Dit Dorsalproteı̈ne wordt enkel opgenomen door de nuclei die later de ventrale zijde zullen
vormen. Mutaties bij de moeder in het Dorsal -gen resulteren in een embryo
met enkel een rugzijde, vandaar de naam ’dorsal’. Een hele reeks van andere
maternale genen bepalen waarom het Dorsal-proteı̈ne enkel door de nuclei aan
de ventrale zijde worden opgenomen. Een belangrijk proteı̈ne hierbij is Gurken.
Het Gurken-proteı̈ne komt voor in de dorsale zijde van de eicel voordat die
bevrucht wordt en accumuleert tussen de nucleus en de dorsale zijde. Daar
geeft een signaal aan de follikelcellen. De follikelcellen aan de ventrale zijde
die dit Gurken-signaal niet ontvangen hebben zullen op hun beurt proteı̈nen
uitscheiden die een signaal geven aan de nuclei aan de ventrale zijde om het
Dorsal-proteı̈ne op te nemen. Mutaties in het Gurken-gen resulteren net als
 9.4. Patroonvorming
Figuur 9.8: Verdeling van mRNA en proteı̈nen die bepalend zijn voor de differentiatie in een voor- en achterzijde in Drosophila
mutatie in het Dorsal -gen in een embryo met enkel een ventrale zijde.
Segmentatie in Drosophila
Een volwassen Drosophila is opgebouwd uit 14 segmenten die verdeeld zijn over
drie delen: de kop, de thorax en het abdomen. De gap-genen zorgen voor
een eerste onderverdeling van het embryo in kop, thorax en abdomen. Hunchback en Krüppel zijn bijvoorbeeld twee gap-genen. Deze gap-genen activeren
vervolgens ’pair-rule’ genen die het embryo in een reeks gelijke segmenten onderverdelen. Een voorbeeld is het hairy-gen, dat het Drosophila-embryo in 7
segmenten onderverdeelt. De ’pair-rule’-genen activeren op hun beurt segment
polariteit genen. Deze bepalen de voor- en achterkant van deze segmenten. Een
voorbeeld hiervan is het engrailed -gen. Elk segment wordt door deze segmentpolariteit-genen onderverdeeld in twee delen. Daardoor ontstaan uiteindelijk 14
segmenten. 3 daarvan vormen de kop, 3 de thorax en 8 het abdomen.
Differentiatie van segmenten in Drosophila
In deze fase van de ontwikkeling bestaat het embryo uit 14 gelijke segmenten.
Elk segment moet vervolgens een eigen identiteit krijgen en specifieke aanhangsels ontwikkelen. Het eerste kopsegment zal bijvoorbeeld de kaken vormen, het
tweede de antennes en het derde de ogen. Voor deze ontwikkelingen zijn de
homeotische genen verantwoordelijk. Een mutatie in een homeotisch gen kan
er bijvoorbeeld voor zorgen dat een bepaald segment tweemaal gevormd wordt.
homeotische genen
homeobox
Hox-genen
Een voorbeeld daarvan is het Ultrabithorax gen, dat in geval van mutatie resulteert in een Drosophila met twee paar vleugels.
Deze homeotische genen hebben een sterk geconserveerde sequentie die codeert voor 65 aminozuren. Deze sequentie wordt de homeobox-sequentie genoemd en bindt aan DNA en activeert specifieke genen. Genen met deze geconserveerde sequentie worden Hox -genen genoemd (zie figuur 9.9). De homeotische
genen of Hox-genen zijn bij Drosophila gegroepeerd op twee chromosomen.
Merkwaardig genoeg komt de volgorde van de genen op de chromosomen overeen met de volgorde van de segmenten die ze beı̈nvloeden! Ook bij gewervelde
dieren komen Hox -genen voor. Bij gewervelde dieren komen de Hox -genen voor
in vier in plaats van twee clusters. Men vermoedt dat tijdens de evolutie een
duplicatie van het genoom heeft plaatsgevonden. Bij planten komen geen Hox genen voor maar spelen MADS -box genen een belangrijke rol in de ontwikkeling.
morfogenese
Hoofdstuk 9. Ontwikkelingsgenetica
Morfogenese
Celdifferentiatie en patroonvorming zijn de eerste stappen in de ontwikkeling
van het embryo. In de volgende fase ontwikkelt het embryo zich van een relatief
eenvoudige bolvormige of ellipsoı̈de bouw tot een organisme met complexe inwendige en uitwendige structuren. Het ontstaan van deze structuren wordt de
morfogenese genoemd. Deze structuren ontstaan door (1) bepaling van het
aantal, de locatie en oriëntatie van de celdelingen, (2) de groei of het toename
in volume van de cellen, (3) veranderingen in de vorm van cellen en (4) migratie
van cellen en (5) afsterven van cellen.
De positie van de spoelfiguur in de cel zal bepalen in welke positie nieuwe
cellen bij gevormd worden en of de dochtercellen gelijk of ongelijk van grootte
zijn. Tijdens de ontwikkeling veranderen cellen ook van vorm. Zenuwcellen
vormen bijvoorbeeld zeer lange aanhangsels (axonen) en spiercellen ontwikkelen
zich tot langwerpige cellen.
Gecontroleerde celdood of apoptose is een essentieel onderdeel van de ontwikkeling. Een groot aantal cellen die in het embryonaal stadium gevormd worden
zullen later op een gecontroleerde manier afsterven. Welke cellen afsterven en
het ogenblik waarop dit gebeurt ligt vooraf vast. Het mechanisme van gecontroleerde celdood is zeer gelijklopend bij verschillende groepen van organismen.
Daaruit blijkt dat dit een zeer belangrijk mechanisme is in de ontwikkeling.
Cellen in het embryo kunnen ook migreren van één positie naar een andere. Vooraleer cellen kunnen migreren moeten de connecties tussen de cellen
verbroken worden. Cellen kunnen verbonden zijn met elkaar via cadherines of
integrines. Cadherines zijn transmembraanproteı̈nen die met elkaar verbonden
zijn via Ca2+ ionen. Cellen met dezelfde cadherines in hun celmembraan zullen
aan elkaar binden. Het centrale zenuwstelsel ontstaat bijvoorbeeld doordat een
groep cellen plots een ander soort cadherines begint te produceren. Daardoor
verliezen ze contact met de omringende cellen en wordt het onderling contact
sterker. Zo ontstaat een streng van zenuwcellen die in gewervelde dieren het
ruggenmerg en de hersenen zullen vormen.
Sommige cellen bevinden zich in een extracellulaire matrix die bestaat uit
collageen, elastine of fibronectine. Een voorbeeld daarvan zijn collageencellen.
Deze cellen zijn verbonden met de extracellulaire matrix via integrines. Via deze
integrines kunnen cellen zichzelf verplaatsen in de matrix. Het ontstaan van het
 9.6. Invloed van omgeving op de ontwikkeling
Figuur 9.9: Bepaling van de identiteit van segmenten in Drosophila door Hox-genen
gastrula-stadium vindt bijvoorbeeld plaats door interacties van integrines met
fibronectine.
Invloed van omgeving op de ontwikkeling
De ontwikkeling van een organisme wordt niet alleen bepaald door de genen
maar wordt ook beı̈nvloed door de omgeving. Dit is vooral belangrijk bij planten. Planten kunnen niet wegvluchten van ongunstige omgevingscondities en
moeten zich dus aanpassen. Planten die in een kouder klimaat groeien zullen
vaak kleiner en meer gedrongen zijn dan planten die in een zachter klimaat
groeien. De vorming van bloemen of zaden bij planten is ook vaak in sterke
mate gecontroleerd door de omgeving. De bloeivorming bij planten kan bijvoorbeeld beı̈nvloed worden door de temperatuur of de relatieve lengte van de dag
en nacht. In aanwezigheid van de Rhizobium-bacterie zullen sommige planten
knolletjes vormen waarin de bacterie zich kan nestelen. Rhizobium-bacteriën
leven in symbiose met planten en voorzien ze van stikstof (N).
Ook dieren kunnen zich aanpassen aan veranderingen in hun omgeving. De
watervlo of Daphnia zal bijvoorbeeld lange uitsteeksels ontwikkelen wanneer
ze zich ontwikkelt in een omgeving waar veel predatoren aanwezig zijn. De
uitsteeksels maken het moeilijker voor predatoren om de Daphnia op te nemen.
Bij veel reptielen wordt het geslacht bepaald door de omgevingstemperatuur
tijdens de ontwikkeling van de eieren.
Bepaalde toxische stoffen in de omgeving kunnen de ontwikkeling van het em-
Hoofdstuk 9. Ontwikkelingsgenetica
bryo beı̈nvloeden. Dit fenomeen is vooral belangrijk bij endocriene verstoorders.
Dit zijn chemische stoffen die de werking van endocriene hormonen verstoren,
de hormonen die het geslacht bepalen. Voorbeelden van endocriene verstoorders
zijn dioxines, zware metalen, PCB, pesticiden,. . . Ze veroorzaken vaak afwijkingen aan de voortplantingsorganen of een verminderde fertiliteit.
 Hoofdstuk 10
Evolutie van ontwikkeling
Basisconcepten in evolutie van ontwikkeling
Andere genen of andere ontwikkeling?
Om verschillen tussen soorten te begrijpen moeten we begrijpen hoe verschillende soorten op een andere manier ontwikkelen. Soorten kunnen op een andere
manier ontwikkelen omdat ze andere genen hebben, of omdat dezelfde genen
op een andere manier worden ingezet. Vaak blijkt het laatste het geval te zijn.
Een voorbeeld vinden we bij zee-egels. Twee nauwverwante soorten van zeeegels hebben een compleet verschillende ontwikkeling: de ene soort kent geen
vrij zwemmend stadium en de andere soort wel. Beide soorten hebben dezelfde
genen, maar de expressie van deze genen is verschillend, waardoor de soorten
zich op een andere manier ontwikkelen.
Dit kan verklaren waarom slechts 300 genen verschillend zijn tussen de mens
en de muis: we hebben weliswaar dezelfde genen, maar deze genen worden op
een andere manier tot expressie gebracht of hebben een andere functies.
De rol van ontwikkelingsgenen
De expressie van genen tijdens de ontwikkeling wordt gestuurd door ontwikkelingsgenen. Ontwikkelingsgenen zijn genen die andere genen activeren (transcriptiefactoren) of die een rol spelen in signaaltransductie. Ongeveer 10% van
ons genoom bestaat uit dergelijke ontwikkelingsgenen. Omdat deze genen een
belangrijke rol spelen in de ontwikkeling zijn ze sterk geconserveerd. Ze behoren tot een beperkt aantal genfamilies. Bekende genfamilies zijn de Hox -genen.
Ze komen zowel voor bij planten als dieren, wat er op wijst dat ze zeer lang
geleden in de evolutie ontstonden. Bij dieren zijn ze belangrijk bij de vorming
van het lichaamsplan. Ook MADS -box genen komen bij alle eukaryoten voor.
Bij planten spelen ze een belangrijke rol in de ontwikkeling van de bloemen.
Veel regulerende genen hebben een domein dat bindt aan de DNA-keten (vb.
transcriptiefactoren).
ontwikkelingsgenen
Hoofdstuk 10. Evolutie van ontwikkeling
Mutaties in ontwikkelingsgenen leiden tot nieuwe fenotypes
heterochronie
homeosis
Ontwikkelingsgenen bepalen op welk tijdstip en op welke plaats andere genen
geactiveerd worden. Door mutaties in ontwikkelingsgenen zullen genen op een
ander tijdstip of op een andere plaats geactiveerd worden. Dit geeft een andere
ontwikkeling van het organisme wat leidt tot een nieuw fenotype. Meestal zijn
deze mutaties letaal, want een fout tijdens de ontwikkeling leidt meestal tot grote
afwijkingen waardoor het organisme vaak niet overleeft. Soms kan echter een
nieuw, levensvatbaar fenotype ontstaan dat beter aangepast is aan de omgeving.
Een heterochronie is een mutatie waarbij genen op het verkeerde moment
in de ontwikkeling geactiveerd worden. Een voorbeeld is een mutatie die ervoor
zorgt dat een plant sneller tot bloei komt. Een dergelijke mutatie kan een
voordeel zijn in poolgebieden, waar de zomers kort zijn en planten snel hun
levenscyclus moeten voltooien. Een homeosis is een mutatie die ervoor zorgt
dat genen op de verkeerde plaats geactiveerd worden. Een mutatie in het Hox gen Antennipedia in Drosophila resulteert bijvoorbeeld in de groei van poten op
de plaats waar normaal de antennes zitten.
Mutaties in transcriptiefactoren kunnen op verschillende manier de genexpressie beı̈nvloeden (zie figuur 10.1). Niet alleen interacties tussen transcriptiefactoren en genen binnen een cel zijn belangrijk, maar ook tussen verschillende
cellen.
• Er kan een mutatie optreden in het domein dat aan het DNA bindt. Hierdoor bindt de transcriptiefactor niet langer aan de doelsequentie. In zeldzame gevallen is het mogelijk dat de transcriptiefactor door de mutatie
aan een andere doelsequentie bindt, en daardoor andere genen activeert.
• Er kan een mutatie optreden in de proteı̈ne-bindende regio van de transcriptiefactor. Daardoor interageert hij niet meer met andere transcriptiefactoren of met signaalproteı̈nen. In zeldzame gevallen is het mogelijk dat
de transcriptiefactor door een mutatie bindt met nieuwe transcriptiefactoren signaalproteı̈nen, waardoor activatie van het gen gewijzigd wordt.
• Het is ook mogelijk dat er een mutatie optreedt in de regulerende regio van
de transcriptiefactor, waardoor de transcriptiefactor zelf niet geactiveerd
wordt.
Hoe mutaties tot een nieuw fenotype kunnen leiden
MADS-box genen en de ontwikkeling van bloemen
Drie klassen van genen uit de MADS-box familie spelen een cruciale rol in de
bloemontwikkeling bij bloeiende planten:
• Klasse A: Apetala1, Apetala2
• Klasse B: Pistillata, Apetala3
• Klasse C: Agamous
 10.2. Hoe mutaties tot een nieuw fenotype kunnen leiden
Figuur 10.1: Hoe mutaties
beı̈nvloeden.
in
een
transcriptiefactor
genregulatie
kunnen
ABC-model
Hoofdstuk 10. Evolutie van ontwikkeling
Samen bepalen deze klassen van genen de bloemontwikkeling volgens het
ABC-model. Wanneer enkel klasse-A-genen actief zijn zal het apicaal meristeem van de stengel kelkbladen vormen. Wanneer A en B actief zijn worden
kroonbladen gevormd. Wanneer B en C actief zijn worden meeldraden gevormd.
Wanneer enkel C actief is wordt de stamper gevormd.
Wanneer genen van klasse-A-mutant zijn worden geen kelk en kroon meer
gevormd maar worden wel nog meeldraden en een stamper gevormd. Wanneer genen van klasse-B-mutant zijn worden enkel een kelk en een stamper
gevormd. Wanneer genen van klasse-C-mutant zijn veranderen de meeldraden
en de stamper in kroonbladen. Bij een ABC-mutant worden geen bloemdelen
meer gevormd maar vormt het apicaal meristeem gewone blaadjes (zie figuur
Mutaties en bloemmorfologie
Tien verschillende koolgewassen - waaronder bloemkool, savooikool, spruitjes,
broccoli,... - behoren eigenlijk allemaal tot één enkele soort: Brassica oleracea.
Deze verschillende variëteiten van dezelfde soort zien er soms heel verschillend
uit. Toch zijn deze verschillen te wijten aan een beperkt aantal mutaties.
In bloemkool en broccoli worden talrijke bloemen gevormd maar de ontwikkeling van de bloemen is niet volledig. Dit is te wijten aan mutaties in slechts
twee genen: Apetala1 en CAL (zie figuur 10.3). De mutatie in Apetala1 zorgt
ervoor dat meristemen zich niet differentiëren tot volledige bloemen. Daardoor
blijft de ontwikkeling zitten in het bloemknopstadium. De mutatie in het CALgen zorgt ervoor dat het apicaal meristeem steeds nieuwe bloemen begint aan te
maken. Daardoor worden dichte clusters van bloemknoppen gevormd. Slechts
twee mutaties zorgden er voor dat de voorouder van de kool wijzigde in een
broccoli. De CAL-mutatie of ‘cauliflower’-mutatie bij Brassica oleracea wordt
veroorzaakt door een nonsense mutatie in het CAL-gen. Door het CAL-gen te
muteren in Arabidopsis wordt ook een bloeiwijze gevormd die doet denken aan
een bloemkool.
Soortsvorming bij vissen
Cichliden vormen een bijzonder diverse groep van vissen die voorkomen in de
Oost-Afrikaanse meren, waaronder het Malawi-meer. De soorten die voorkomen
in het Malawi-meer zijn nauw verwant met elkaar maar verschillen morfologisch
heel sterk van elkaar. Ze verschillen vooral wat betreft de bouw van de schedel.
Deze verschillen in schedelbouw zorgen ervoor dat ze allemaal een andere voedingswijze hebben (predator, bodem-wroeter, insecteneter, schubben-eter,. . . ).
Twee genen spelen een belangrijke rol bij het bepalen van de vorm van de schedel. Mutaties in deze genen zijn belangrijk bij het ontstaan van nieuwe soorten.
Eén gen is specifiek verantwoordelijk voor de lengte/breedte-verhouding van de
schedel.
De driedoornige stekelbaars of Gasterosteus aculeatus komt zowel voor in
zout als in zoet water. Zoutwatersoorten hebben een pantser van schubben terwijl zoetwatersoorten dit pantser niet hebben. Wellicht is dit het gevolg van een
lagere predatiedruk in zoet water. De afwezigheid van een pantser is gelinkt aan
het Eda-gen (Ectodysplasin). Het mutante allel dat zorgt voor het verlies van
het pantser ontstond zo’n 2 miljoen jaar geleden. Dit mutante allel is het meest
 10.2. Hoe mutaties tot een nieuw fenotype kunnen leiden
Figuur 10.2: Mutaties in MADS -box genen en bloemontwikkeling bij Arabidopsis.
Figuur 10.3: Mutaties in het CAL-gen resulteert in bloemkool en broccoli bij Brassica oleracea
Hoofdstuk 10. Evolutie van ontwikkeling
algemene allel in zoetwaterpopulaties maar is zeer zeldzaam in zoutwaterpopulaties (allelenfrequentie 1 %). Wanneer populaties van heterozygote zoutwater
stekelbaarzen overgebracht werden naar een zoet water omgeving deden nakomelingen met het Eda-allel het veel beter dan nakomelingen zonder dit allel.
Wellicht is dat omdat ze minder energie moesten investeren in de vorming van
het pantser. Het Eda-gen komt ook bij de mens voor en is gelegen op het Xchromosoom. Een mutatie in dit gen resulteert bij de mens in afwijkingen in de
huid, minder beharing, kleine en puntige tanden en een afwijkende bouw van
het hoofd.
Hoe bestaande genen een nieuwe functie
kunnen krijgen
Genen kunnen in de loop van de evolutie compleet nieuwe functies krijgen. Een
voorbeeld is Brachyury, een transcriptiefactor die behoort tot de T-box-familie.
Dit gen komt voor in verschillende groepen van dieren maar vervult daar andere
functies. Bij C. elegans reguleert Brachyury de ontwikkeling van het uiteinde
van de darm, bij mollusken is het actief bij het bepalen van de voor/achter as.
Bij gewervelde dieren is Brachyury verantwoordelijk voor de ontwikkeling van
de ruggengraat. Bij muizen en honden resulteert een mutatie in Brachyury in
een kortere staart.
Bij tetrapoden wordt de ontwikkeling van de voorpoten door een zelfde gen
gestuurd. Dit is het Tbx5 -gen, eveneens een gen uit de T-box-familie (zie figuur
10.4). Toch zien de voorste ledematen van tetrapoden er vaak heel verschillend
uit: van poten bij hagedissen tot vleugels bij vogels of de arm van de mens.
Dit komt omdat Tbx5 bij verschillende organismen andere genen aanstuurt. In
dit geval heeft hetzelfde gen dezelfde functie behouden, maar is het doorheen de
evolutie nieuwe genen gaan aansturen. Bij de mens zorgt een mutatie in Tbx5 in
het Holt-Oram-syndroom, gekenmerkt door armen die niet ontwikkelen, maar
ook in afwijkingen aan het hart. Zoals vaak het geval is bij ontwikkelingsgenen,
is dit een dominante afwijking.
convergente evolutie
Convergente evolutie: mutaties in zelfde
genen?
Bepaalde kenmerken zijn meermaals in de evolutie ontstaan. Men spreekt in
dat geval van homoplasieën of convergente evolutie. Soms is dergelijke convergente evolutie het gevolg van mutaties in dezelfde genen, soms van mutaties
in verschillende genen.
Patronen op vleugels van vlinders
Schubben op de vleugels van vlinders vormen vaak prachtige tekeningen of patronen. Deze tekeningen beschermen de vlinders tegen predatoren of helpen
bij het reguleren van de temperatuur. De schubben zijn afgeleid van borstels,
maar hebben hun verbinding met een zenuwcel verloren. Bovendien bevatten de
schubben pigmenten die ze een specifieke kleur geven. De initiatie van de vorming van een borstel en van een schub gebeurt door dezelfde transcriptiefactor.
 10.5. Duplicatie van genen en divergentie
Figuur 10.4: Rol van Tbx5 bij de ontwikkeling van de voorste ledematen bij tetrapoden.
Bij de vorming van de typische ogen op de vleugels van vlinders speelt het
gen Distal-les een rol. Dit gen is ook actief bij de ontwikkeling van de poten
bij insecten. Wellicht heeft het bij vlinders een tweede functie gekregen. Nadat Distal -les geactiveerd is wordt de oogvlek gevormd. Nadien worden nog
andere transcriptiefactoren geactiveerd die de vorm van de oogvlek verder gaan
bepalen. Verschillende soorten vlinders gebruiken verschillende sets van genen
om patronen op hun vleugels te vormen. De initiatie van de vlekvorming is dezelfde bij alle vlindersoorten maar de verdere ontwikkeling wordt gestuurd door
verschillende genen.
Evolutie van zygomorfe bloemen
In de plantenwereld komen radiaal symmetrische en bilateraal symmetrische
of zygomorfe bloemen voor. Zygomorfe bloemen imiteren insecten en trekken
daardoor meer bestuivers aan. Zygomorfe bloemen zouden ontstaan zijn uit
radiaal symmetrische bloemen. Bij leeuwenbekjes of Anthirrhinum veroorzaakt
een mutatie in het CYC (Cycloidea)-gen een verandering van een bilaterale
naar een radiale symmetrie. Eén enkel gen kan dus een grondige wijziging
in de morfologie van een bloem veroorzaken. Ook bij sommige andere bilateraal symmetrische bloemen veroorzaken mutaties in hetzelfde CYC -gen dezelfde
verandering van zygomorfe naar een radiale symmetrie. Bij andere zygomorfe
bloemen zijn andere genen actief in de bloem-morfogenese.
Duplicatie van genen en divergentie
Tijdens de evolutie vinden vaak duplicaties van genomen of delen van genomen
plaats. Dit kan het gevolg zijn van een duplicatie van een deel van een chromosoom of een gevolg van polyploı̈die. Bij een duplicatie kunnen twee kopieën
van een gen ontstaan. Eén van de twee kopieën kan vervolgens muteren en
een nieuwe functie krijgen. Men zegt dat twee genen in verschillende soorten
ortologen zijn als ze afstammen van hetzelfde gen dat reeds bij de gemeen-
ortologen
paralogen
Hoofdstuk 10. Evolutie van ontwikkeling
schappelijke voorouder voorkwam. Men spreekt van paralogen als twee genen
verwant zijn maar uit elkaar ontstaat zijn na een duplicatie.
Bij de voorouders van de bloeiende planten kwam een MADS -box gen voor
dat later een rol zou spelen in de vorming van bloemen (ancestraal of voorouderlijk gen in figuur
Om aan te tonen dat AP3 een rol speelt bij de vorming van kroonblaadjes
creërde men bij Arabidopsis AP3 -mutanten. Deze AP3 -mutanten vormen geen
kroonblaadjes en ook geen meeldraden. De C-terminus van het AP3-proteı̈ne
blijkt belangrijk te zijn voor de functie van dit proteı̈ne. Wanneer de C-terminus
van wild type AP3 verwijderd wordt worden geen kroonblaadjes en geen meeldraden meer aangemaakt. Wanneer de C-terminus van AP3 vervangen wordt
door de C-terminus van PI worden wel enkele meldraden gevormd, maar geen
kroonblaadjes. Met een normale C-terminus maakt een AP3 -mutant zowel meeldraden als kroonblaadjes. AP3 is dus wel degelijk essentieel voor de ontwikkeling van kroonblaadjes. AP3 blijkt een binding aan te gaan met PI via de
C-terminus van beide proteı̈nen. Deze heterodimeer reguleert de vorming van
kroonblaadjes.
Case-studie: verscheidenheid aan ogen in
de dierenwereld
Ogen zijn bijzonder complexe structuren. Als één onderdeel niet werkt, wordt
het oog nutteloos. Darwin vondt het bijzonder moeilijk om te verklaren hoe een
complex orgaan als het oog kon ontstaan door geleidelijke vernieuwing van een
meer éénvoudige structuur. Er zijn namelijk vele gelijktijdige vernieuwingen
nodig om een oog te vormen. Hij concludeerde dat complexe ogen wellicht
door stapsgewijze verbeteringen ontstaan zijn uit primitievere ogen. Ook deze
intermediaire overgangsvormen of onvolledige ogen zijn beter dan geen ogen.
De ogen in de dierenwereld zijn zeer divers van vorm en functie. Ze variëren
van éénvoudige oogvlekken bij wormen, samengestelde ogen bij insecten tot
ogen met een lens die zowel bij de mens als bij de octopus ontstaan zijn. Ze zijn
meerdere keren onafhankelijk van elkaar ontstaan in verschillende dieren en zijn
dus een mooi voorbeeld van convergente evolutie.
De genen die betrokken zijn bij de vorming van ogen zijn vaak dezelfde
in verschillende dieren. Wetenschappers ontdekten transcriptiefactoren verantwoordelijk voor vorming van ogen bij Drosophila (eyeless) en bij de muis (Pax6 ).
Een mutatie in eyeless bij Drosophila resulteert in vliegjes zonder ogen. Sequenering toonde aan dat beide genen vrijwel identiek waren of homoloog zijn.
Pax6 uit een muis werd ingeplant in een transgene Drosophila. Het gen kwam
tot expressie in een poot en zorgde daar voor de vorming van een Drosophilaoog. Beiden genen zijn dus functioneel gelijkwaardig aan elkaar. Het Pax6 -gen
werd ook gevonden bij vissen. Vissen die in grotten leven hebben in de loop van
de evolutie hun ogen verloren – in deze vissen is de expressie van Pax6 sterk
onderdrukt. Het Pax6 -gen blijkt ook geactiveerd te worden in de veterworm
(Lineus sanguineus) wanneer de ogen zich ontwikkelen. Platwormen (Planaria)
hebben wel een Pax6 -gen, maar het inactiveren van Pax6 interfereert niet met
de vorming van oogvlekken in platwormen.
 10.6. Case-studie: verscheidenheid aan ogen in de dierenwereld
Figuur 10.5: Rol van de C-terminus van Ap3 in de vorming van kroonblaadjes bij
eudicotylen.
Hoofdstuk 10. Evolutie van ontwikkeling
 Hoofdstuk 11
Oefeningen
1. Brachyfalangie bij de mens is een afwijking waarbij het middelbeen van de
vingers sterk verkort is en vaak vergroeid is met het aangrenzende beentje.
Het gevolg is dat de vingers slechts twee gewrichten schijnen te hebben.
Een persoon waarbij dit verschijnsel voorkomt is heterozygoot voor een
letaal gen. In welke verhouding zullen normale en brachyfalangische kinderen voortkomen uit ouders die beide deze afwijking bezitten? In welke
verhouding zullen uit een huwelijk tussen een brachyfalangische man en
een normale vrouw kinderen geboren worden met brachyfalangie? Geef
dit weer in een Punnett diagram.
2. Thalassemie major en albinisme zijn twee afwijkingen die veroorzaakt worden door een recessief allel. Een koppel dat zelf geen van deze afwijkingen
vertoont hebben een kind met zowel albinisme als thalassemie major. Wat
is hun waarschijnlijke genotype?
3. Een plantenvariëteit ontstaat door kruising van genotype AA bb CC en
genotype aa BB cc. De nakomelingen van deze kruising worden aan zelfbestuiving onderworpen. Hoeveel verschillende types gameten worden door
de F1 planten gevormd? Hoeveel verschillende F2 fenotypes zijn het resultaat van deze zelfbestuiving en in welke verhoudingen komen ze voor?
4. Mensen die homozygoot zijn voor het recessief allel f zijn ongevoelig voor
de bittere smaak van o.a. spruitjes (wordt veroorzaakt door de stof fenylthiocarbamide). De blauwe kleur van ogen wordt bepaald door een
recessief allel b. Wat is de kans dat een kind van ouders met genotype Ff
Bb blauwe ogen heeft en geen spruitjes lust? Wat is de kans dat het wel
spruitjes lust en blauwe ogen heeft?
5. Bij runderen worden wel eens kalveren zonder poten geboren. Deze afwijking wordt veroorzaakt door de homozygote toestand van een recessief
allel. Een stier die drager is van de afwijking wordt gekruist met een koe
die geen drager is. Men laat de nakomelingen met elkaar paren. Welke
genotypes verwacht men en in welke verhoudingen?
6. Drie kinderen van eenzelfde moeder hebben bloedgroepen 0, AB en B.
Kunnen deze kinderen dezelfde vader hebben?
Hoofdstuk 11. Oefeningen
7. In het bloedgroepensysteem MN zijn de allelen LM en LN co-dominant.
Kan een kind met bloedgroep M en vader hebben met bloedgroep N?
8. Hoeveel types gameten kunnen gevormd worden door een individu met
genotype Aa Bb CC dd Ee FF ?
9. Twee ouders met bruine ogen zijn heterozygoot voor het recessieve gen
voor blauwe ogen. Wat is de kans dat hun twee eerste kinderen allebei
blauwe ogen hebben?
10. Wat is de kans dat een gameet enkel chromosomen van de moeder ontvangt
en geen van de vader?
11. Wat is de kans dat twee nakomelingen van dezelfde ouders dezelfde sets
van chromosomen ontvingen van hun ouders?
12. Zwarte vacht is bij cavia’s dominant over witte vacht. Een testkruising
van een zwarte cavia gaf in drie opeenvolgende worpen telkens twee zwarte
jongen. Wat is het waarschijnlijke genotype van de cavia en wat is de
betrouwbaarheid van deze conclusie?
13. De uitscheiding van de sterk ruikende stof methaanethiol wordt bepaald
door een recessief allel m. In IJsland zijn 40% van de inwoners drager van
dit recessieve allel. Wat is de kans dat een Ijslands koppel dat niet naar
methaanethiol ruikt een kind voortbrengt dat wel de geur draagt?
14. Vele erfelijke afwijkingen bij de mens worden veroorzaakt door recessieve
allelen waarvan ongeveer 1 op 100 mensen drager zijn. Wat is de kans dat
een nakomeling van partners die niet verwant zijn een kind voortbrengen
die zo’n afwijking heeft? Wat is de kans dat een kind de afwijking vertoont
wanneer de ouder neef en nicht zijn?
15. Bij kuikens is het moeilijk het geslacht te bepalen. Bij kippen wordt het
kenmerk gestreept geslachtsgebonden overgeërfd als een dominant kenmerk. Bedenk een kruising waardoor op een eenvoudige manier het geslacht van kuikens bepaald kan worden. Merk op dat bij kippen de hennen
het heterogametische geslacht zijn (hen: ZW, haan: ZZ).
16. Bij muizen is genotype yy grijs, Yy is geel en YY is letaal. Welke verhouding verwacht je bij de nakomelingen in een kruising tussen een gele en
een grijze muis? Welke nakomelingen krijg je uit een kruising tussen twee
gele muizen? Welke kruising zal de kleinste worp leveren?
17. Een man en een vrouw hebben beiden een normaal gezichtsvermogen. Hun
vaders waren echter allebei kleurenblind. Welke nakomelingen kunnen ze
verwachten?
18. Een kleurenblinde man heeft een XO-dochter met normaal gezichtsvermogen. Ligt de oorsprong van de XO-afwijking bij de vader of de moeder?
19. Bij katten is een genotype BB zwart. Bb is geelbruin en bb geel. Het
gen ligt op het X-chromosoom. Af en toe wordt een geelbruin katertje
geboren. Hoe kan dat?
20. Bij honden voorkomt het dominante allel I de expressie van een gen dat
tot bruine (bb) of zwarte (Bb) vacht leidt. Dit leidt tot een witte hond.
Geef de verhouding van fenotypes weer bij een kruising van twee honden
die heterozygoot zijn voor beide genen.
21. De huidskleur wordt bepaald door twee genen die onvolledig dominant
zijn. Dit is dus een voorbeeld van polygene overerving. Er kunnen vijf
types van huidskleur onderscheiden worden: zwart - donker - intermediair
- licht - blank.
• Wat is het kind met de meest donkere huidskleur dat geboren kan
worden uit een lichte en een blanke ouder?
• En twee lichte ouders?
• Soms krijgen twee intermediaire ouders kinderen die allen intermediair zijn terwijl andere intermediaire ouders kinderen krijgen die
variëren van zeer licht tot zeer donker. Kan je dit verklaren?
22. Bij de mens is het dominante allel D noodzakelijk voor de normale ontwikkeling van het slakkenhuis, en het dominanten allel E is vereist voor
de normale ontwikkeling van de gehoorzenuw. Individuen die homozygoot
zijn voor de recessieve allelen van één van beide genen zijn doof. Toon
aan dat twee normale ouders een doof kind kunnen voortbrengen, en dat
twee dove ouders een normaal kind kunnen voortbrengen.
23. Bij honden is een donkere vacht (fenotype D, allel C ) dominant over een
albino vacht (fenotype A, allel c). Kort haar (fenotype K, allel S ) is dominant over lang haar (fenotype L, allel s). De genen worden onafhankelijk
van elkaar overgeërfd. Wat zijn de genotypes in de kruisingsexperimenten
in figuur 11.1?
Figuur 11.1
24. Bij een kruising van (abc)/(ABC ) x (abc)/(abc) bleken de klassen (abC )/(abc)
en (ABc)/(abc) het minst vertegenwoordigd te zijn onder de nakomelingen. De haakjes rond de symbolen voor de genen geven aan dat de genen
gekoppeld zijn maar dat de volgorde niet gekend is. Wat is de werkelijke
volgorde van de genen op het chromosoom?
25. Individuen die homozygoot zijn voor de allelen x, y en z (alle drie recessief)
worden gekruist met homozygote individuen die de drie dominante allelen
Hoofdstuk 11. Oefeningen
bezitten. De drie genen zijn niet noodzakelijk gekoppeld. F1 nakomelingen worden onderworpen aan een testkruising (gekruist met individuen
die homozygoot zijn voor de recessieve allelen). Daaruit kwamen onderstaande fenotypes voort. Zijn deze genen gekoppeld of niet?
26. Bij maı̈s zijn de genen gl, va en v op één chromosoom gelegen. Onderstaande lijst geeft de fenotypes weer die het resultaat zijn van een testkruising tussen een heterozygoot voor de drie genen en een homozygoot voor
de recessieve allelen. Leidt hieruit de volgorde en de onderlinge afstand
van de genen op het chromosoom af.
27. Bepaal zoveel mogelijk de genotypes voor de fenotypes in de stamboom
in figuur 11.2. In de tweede generatie is de vader niet weergegeven - hij
wordt verondersteld fenotypisch normaal te zijn. Gebruik symbool c voor
kleurenblindheid en h voor hemofilie. Merk op dat zowel kleurenblindheid
als hemofilie geslachtsgebonden overgeërfd worden.
Figuur 11.2
28. Een niervormig oog is het resultaat van een recessief allel k op het derde
chromosoom van Drosophila. Oranje oogkleur, genoemd kardinaal, wordt
geproduceerd door het recessieve allel cd op hetzelfde chromosoom. Op
dit chromosoom ligt nog een derde locus, waarvan het recessieve allel i
een ivoorkleur produceert. Homozygote nier en kardinale vrouwtjes worden gekruist met homozygote ivoormannetjes. De trihybride F1-vrouwtjes
worden aan een testkruising onderworpen om F2-nakomelingen te maken.
Bij 4000 F2-nakomelingen komen de volgende combinaties voor. Bepaal
de volgorde van de genen op het chromosoom en schat de kaartafstanden.
• 1761 niervormig, kardinaal
• 97 niervormig
• 1773 ivoorkleurig
• 89 ivoorkleurig, kardinaal
• 128 niervormig, ivoorkleurig
• 6 nier, ivoor, kardinaal
• 138 kardinaal
• 8 wild type
29. De rode, gele of witte kleur van uien wordt bepaald door twee interagerende genen. Kruising van een zuivere lijn rode met een zuivere witte
produceerde een volledig rode F1. Bij de F2 vond men 47 wit, 38 geel
en 109 rood. Met welke uitsplitsingsverhouding stemt dit overeen? Hoe
wordt een dergelijke interactie genoemd? Verklaar de resultaten van het
experiment.
30. Een gen ’gevorkt’ (f ) produceert verkorte, gebogen en gesplitste haren
in Drosophila. Een ander gen ’uitgerokken’ (od ) vormt vleugels die in
een rechte hoek tegenover de romp staan. Een derde gen ’granaat’ (g)
veroorzaakt een roze oogkleur in jonge vliegen. Wild type vrouwtjes heterozygoot voor de drie loci werden gekruist met wild type mannetjes. De
F1-data worden hieronder gegeven. Op welk chromosoom liggen deze drie
genen? Welk gen ligt in het midden? Bepaal de kaartafstanden. Vrouwtjes
waren allen wild type, mannetjes gaven:
• 57 granaat, uitgerokken
• 419 granaat, gevorkt
• 1 uitgerokken, gevorkt
• 2 granaat
• 439 uitgerokken
• 9 uitgerokken, granaat, gevorkt
31. De recombinaties tussen loci (telkens per twee loci bekomen) in één van
de Drosophila-chromosomen zijn in onderstaande tabel samengebracht (zie
figuur 11.3). Stel de genetische kaart op.
Hoofdstuk 11. Oefeningen
Figuur 11.3
32. De genen a en b zijn gekoppeld en hebben een recombinatiefrequentie van
20%. De genen c en d zijn eveneens gekoppeld maar zijn op een ander
chromosoom gelegen. Ze hebben een recombinatiefrequentie van 10%. Een
homozygoot voor de allelen A B C D wordt gekruist met een homozygoot
voor de allelen a b c d. De F1 wordt teruggekruist met een homozygoot
voor de allelen a b c d (= een testkruising). Wat is de verhouding van de
fenotypes die uit deze kruising voortkomen?
33. Bij muizen zijn twee dominante geslachtsgebonden mutanten bekend die
een gekromde staart geven (Bn of ’bent’) en een gestreept lijf (Ta of ’tably’). Wijfjes die homozygoot zijn voor beide afwijkingen worden gekruist
met wild type mannetjes. De F1 nakomelingen van deze kruising paarden onderling en leverden 200 nakomelingen met de volgende fenotype
verhoudingen. Bereken de afstand tussen de twee loci.
34. In een bepaalde streek zijn evenveel mensen met blauwe ogen als met
bruine ogen. Bruine ogen is toe te schrijven aan de dominant allel voor
oogkleur. Wat is de frequentie van de allelen in de populatie?
35. In een populatie zijn 20 van de 500 onderzochte mannen kleurenblind.
• Wat is de frequentie van het normale allel voor kleurzicht?
• Hoeveel vrouwen zijn heterozygoot voor dit gen?
• Hoeveel kleurenblinde vrouwen komen in de populatie voor?
36. In een populatie van 6000 koeien waren er 516 wit, 2856 rood en 2628
roodbruin. Indien men uitgaat van Hardy-Weinberg evenwicht in deze
populatie, is het dan mogelijk dat roodbruin veroorzaakt wordt door onvolledige dominantie?
37. Stel dat in een populatie die voldoet aan Hardy-Weinberg evenwicht de
allelen A en a even frequent voorkomen. Wat zijn de verhoudingen van de
genotypes in deze populatie? Stel dat de volgende generatie door zelfbestuiving ontstaat? Wat is dan de verhouding van de allelen A en a? Wat
is de verhouding van de genotypes?
38. De frequentie van kinderen met fenylketonurie is 1 op 10 000. Bereken de
kans dat twee gezonde personen een kind krijgen met fenylketonurie.
39. Teken een stamboom waarin een halfbroer en een halfzus een kind krijgen.
Stel dat de gemeenschappelijke ouder van de halfbroer en halfzus een recessief allel a draagt. Wat is de kans dat dit recessief allel tot uiting komt
in het kind? Stel dat de frequentie van allel a in de populatie 0.01 is.
Indien twee niet-verwante personen een kind krijgen, wat is dan de kans
dat het allel tot expressie komt bij het kind?
40. Mucoviscidose is meest algemene autosomale recessieve aandoening bij
blanken. De aandoening komt voor bij 1 op 2500 geboortes. Wat is de
frequentie van heterozygoten?
41. Onder vele Amerikaanse indianenstammen is de frequentie van bloedgroep
B zeer laag. Van de 600 Papago indianen uit de Sonora woestijn hadden
er 563 bloedgroep O en 37 bloedgroep A. Wat is de geschatte frequentie
van de allelen IA, IB en i in de populatie?
42. Bij kippen geven de genen r en p de volgende fenotypes (zie ook figuur
11.4). Beide genen worden onafhankelijk van elkaar overgeërfd.
• rr pp geeft gewone kam
• R- P- geeft walnoot kam
• rr P- geeft erwt kam
• R- pp geeft roos kam
Voorspel de uitkomst van volgende kruisingen.
• Een kip met gewone kam wordt gekruist met een kip uit een zuivere
lijn met walnoot kam. Welke nakomelingen vinden we in de F1 en
• Een kruising van een walnoot kip met een roos kip geeft bij de nakomelingen de volgende fenotypes: 3/8 roos, 3/8 walnoot, 1/8 erwt
en 1/8 gewone kam. Wat was het genotype van de ouders van de
walnoot en roos kip?
• Een andere kruising van een walnoot kip met een roos kip geeft bij
de nakomelingen alleen walnoot fenotypes. Wat was in dit geval het
genotype van de ouders van de walnoot en roos kip?
• Welke verschillende genotypes kunnen een walnoot fenotype voortbrengen?
43. Albino fenotypes worden veroorzaakt door recessieve mutaties doordat
geen melanine pigment gevormd kan worden. Een vrouw heeft een vrouwelijke witte albino poedel. Ze wil graag witte puppy’s en laat haar poedel
Hoofdstuk 11. Oefeningen
Figuur 11.4
paren met een andere witte poedel. De jongen zijn echter allemaal zwart.
Wat zou hier de oorzaak kunnen zijn?
44. Bij ene populatie kevers heeft 70% een fenotype met blinkende dekschilden
en 30% een fenotype met matte dekschilden. Betekent dit dat allel voor
glanzend dominant is over dat voor mat?
45. In een populatie van konijnen heeft 20% genotype AA, 60% genotype Aa
en 20% genotype aa. Wat zijn de allelenfrequenties in de populatie? Is
deze populatie in Hardy Weinberg evenwicht?
46. Bij Arabidopsis werden de volgende loci met dominante of recessieve allelen gevolgd in een kruising:
• T of t = met of zonder trichomen
• D of d = normale of dwergplanten
• W of w = wasachtige of niet wasachtige cuticula
• A of a = met of zonder anthocyanen pigmenten
De loci T /t en D/d zijn gekoppeld met een afstand van 26 m.u. De
loci W /w en A/a zijn ook gekoppeld met een afstand van 8 m.u., maar
liggen op een ander chromosoom. Een zuivere lijn Arabidopsis zonder
trichomen en zonder wasachtige cuticula wordt gekruist met een zuivere
lijn dwergplanten zonder anthocyanen.
• Wat is het fenotype van de F1?
• Maak een schets van de 2 chromosomenparen in de F1 generatie.
• Als de F1 onderworpen wordt aan een testkruising, wat is dan de
frequentie van het fenotype dat de vier recessieve kenmerken combineert?
47. Bij nertsen bestaan verschillende rassen die gekweekt worden voor hun
bont. Wild type nertsen zijn zwart. Daarnaast bestaan er ook de fenotypes ’platina’ en ’aleoeten’. Onderstaande kruisingen gaven de volgende
fenotypes (zie figuur 11.5). Verklaar deze resultaten.
48. Bij maı̈s zijn de volgende genenparen op hetzelfde chromosoom gelegen:
• plantkleur g: wild type “groen”; mutant “geel” (recessief)
• endosperm v : wild type “vol”; mutant “gerimpeld” (recessief)
Figuur 11.5
• zaadkleur k : wild type “gekleurd”; mutant “kleurloos” (recessief)
Een plant heterozygoot voor de 3 genenparen wordt onderworpen aan een
testkruising, wat de volgende nakomelingen oplevert (zie figuur 11.6).
• Bepaal welk van de drie genen in het midden ligt.
• Geef het genotype van de ouders die hier gekruist zijn.
• Bepaal de afstand tussen de genen.
Figuur 11.6
49. In onderstaande stamboom wordt een familie voorgesteld met een zeldzame ziekte (zie figuur 11.7). Wordt dit patroon het best verklaard door
een X-gebonden recessief allel of door een autosomaal dominant allel waarvan de afwijking enkel bij mannen tot expressie komt?
Figuur 11.7
Hoofdstuk 11. Oefeningen
50. De onderstaande stamboom toont de aanwezigheid van de ziekte van Huntington in een familie (zie figuur 11.8). De schuine strepen tonen aan dat
de ziekte bij deze familieleden zich reeds vertoont. De verschijnselen van
deze ziekte treden typisch op vanaf ongeveer 40 jaar. De ouders waren allen rond 25 jaar toen ze kinderen kregen. Via welk mechanisme wordt de
ziekte van Huntington overgeërfd? Alan en Susan zijn pasgeboren. Zullen
zij de ziekte ontwikkelen? Hou rekening met de huidige onzekerheden.
Negeer voor deze oefening de zwarte of witte kleur van de symbolen.
Figuur 11.8
51. Dirks grootvader had galactosemie. Dit is een zeldzame autosomaal recessieve aandoening. Dirk woont nu samen met Kaatje, wiens nonkel ook
galactosemie had. Kaatje is nu zwanger van haar eerste kindje. Teken
eerst een stamboom zoals hierboven beschreven. Wat is de kans dat het
kind galactosemie zal hebben? Als ze reeds een eerste kindje met galactosemie zouden hebben, wat is dan de kans dat een tweede kind ook deze
aandoening zal hebben?
52. In haploı̈de organismen zijn de loci C en D 8 m.u. van elkaar verwijderd.
We kruisen Cd en cD. Geef het percentage onder de nakomelingen met als
genotype CD, cd, Cd en cD. Wat is het percentage van alle recombinanten
samen?
53. In Arabidopsis zijn de loci voor peullengte en voor vruchtharen 16 m.u.
van elkaar gelegen op hetzelfde chromosoom (peullengte: L is lang, l is
kort; vruchtharen: H is veel haren en h is geen haren). De volgende
kruisingen werden gemaakt:
Als de F1’s worden gekruist, hoeveel kans hebben we op een lh/lh plant?
En hoeveel kans hebben we op een Lh/lh plant?
54. In onderstaande tabel worden de resultaten van 5 experimenten getoond
(zie figuur 11.9). Recessieve fenotypes worden aangeduid met een kleine
letter, dominante fenotypes worden aangeduid met een plusteken. Bepaal voor elk experiment de volgorde van de genen A, B en C, zonder de
afstanden tussen de genen te berekenen.
Figuur 11.9
55. Het tweede chromosoom van Drosophila bevat 3 genen:
• ’cinnaber’ (cn, helder rode ogen)
• ’curved wings’ (c, gebogen vleugels )
• ’plexus’ (px, extra vleugeladers)
Een kruising tussen cn c px / + + + vrouwtjes en cn c px / cn c px
mannetjes leverde de volgende nakomelingen (zie figuur 11.10). Bereken
de recombinatiefrequentie tussen cn en c, tussen c en px en tussen cn en
px. Geef een verklaring voor het feit dat de recombinatiefrequentie tussen
cn en px kleiner is dan de som van de frequenties tussen cn en c en tussen
c en px.
56. Kleurenblindheid wordt veroorzaakt door een geslachtsgebonden recessief
allel. In een populatie is 1 op 10 mannen kleurenblind.
• Hoeveel vrouwen zijn kleurenblind?
• in hoeveel gezinnen kan kleurenblindheid de helft van de kinderen
van ieder geslacht aantasten?
Hoofdstuk 11. Oefeningen
• In hoeveel gezinnen komen geen kinderen voor met kleurenblindheid?
• In een nog niet evenwichtige populatie komt het allel voor kleurenblindheid voor met een frequentie van 0,2 bij vrouwen en 0,6 bij
mannen. Hoeveel vrouwelijke nakomelingen zullen kleurenblind zijn
1 generatie? Hoeveel mannelijke nakomelingen zullen kleurenblind
zijn 1 generatie?
57. 10% van de mannen in een bepaalde populatie zijn kleurenblind. Een
representatieve groep van 1000 mensen van deze populatie migreert naar
een eiland in de Stille Oceaan, waar reeds 1000 inwoners leven en waarvan
30% van de mannen kleurenblind zijn. De migranten zijn onmiddellijk
aanvaard in de gemeenschap. Welke frequentie kleurenblinde mannen en
vrouwen kun je verwachten in de volgende generatie (na de immigratie)
op het eiland in de Stille Oceaan?
58. Onderstaande boom stelt een familie voor waar het zeldzame dominante
nagel-knieschijf syndroom voorkomt (zie figuur 11.11). Dit syndroom
wordt gekenmerkt door vervormde nagels en knieschijven. De bloedgroep
is tevens vermeld bij ieder familielid. Beide loci zijn autosomaal.
• Is er hier een link tussen het syndroom en de bloedgroep? Motiveer.
• Teken de allelen op de chromosomen van de grootouders.
• Welke nakomelingen zijn recombinant?
• Wat is de best berekende recombinatiefrequentie?
• Als de man III-1 een normale vrouw met bloedgroep O huwt, hoeveel
bedraagt de kans dat hun eerste kind bloedgroep B en het nagelknieschijf-syndroom heeft?
59. Twee zwarte hamsters werden meermaals gekruist en gaven over meerdere
jaren in totaal 29 zwarte en 9 witte nakomelingen. Verklaar deze resultaten
en geef het genotype van de ouders en de nakomelingen.
60. Gisten zijn haploı̈de organismen. Een onderzoeker ontdekt op een petriplaat een abnormaal kleine kolonie gist. Hij kweekt deze gisten verder op
en kruist ze met wild type gisten. Onder de nakomelingen vindt hij 188
wild type kolonies en 180 kleine kolonies. Verklaar deze resultaten.
61. Bij een screening van duizenden kiemplanten van Arabidopsis werd één
plantje waargenomen met drie in plaats van twee cotylen. Dit plantje
werd gekruist met een wild type Arabidopsis. Uit de 600 zaadjes die uit
deze kruising voortkwamen kiemden 298 plantjes met twee cotylen en 302
plantjes met drie cotylen. Wat kan je zeggen over de overerving van drie
cotylen?
62. Carlos en Maria denken aan kinderen maar maken zich zorgen om een erfelijke afwijking die in de familie voorkomt: galactosemie, een autosomaal
recessieve afwijking. Galactosemie veroorzaakt een ernstige intolerantie
voor galactose, en dus voor alle melkproducten. Carlos’ broer heeft galactosemie en Maria’s overgrootmoeder eveneens. Maria heeft een zus met
drie kinderen die alle drie geen galactosemie hebben. Wat is de kans dat
het eerste kind van Carlos en Maria galactosemie heeft?
Hoofdstuk 11. Oefeningen
 Index
’genome wide association studies’, 52
’monozygotic twins reared apart’, 31
’nature or nurture’, 31
’back mutation’, 69
’groene revolutie’, 24
’recapitulatie theorie’, 98
’somatic cell nuclear transfer’, 138
Ac en Ds elementen, 111
P -elementen, 112
SRY gen, 41
cis-werkend, 123
trans-werkend, 123
ABC model, 146
activator, 119
albinisme, 33
algemene transcriptiefactoren, 124
allelenfrequentie, 85
allopolyploı̈den, 63
Ames test, 80
aneuploı̈die, 54
anonieme merkers, 51
apomixis, 44
apoptose, 75
artificiële selectie, 90
assortatieve paring, 88
automixis, 44
autonome elementen, 109
autosomen, 41
auxotrofe mutanten, 101
Barr lichaampje, 42
base analogen, 79
basenpaarsubstitutie, 65
blastomeren, 133
carcinogeen, 80
celbestemming, 136
celcyclus, 73
celdeling, 73
celdifferentiatie, 133
centimorgan, 46
centromeer, 9
chromatiden, 9
chromatine, 9
co-repressor, 123
codominantie, 25
colchicine, 61
complementatietest, 35
conjugatie, 102
constitutieve mutanten, 122
convergente evolutie, 150
CPP fotolyase, 81
cretinisme, 33
cycline, 133
cyclines, 75
cytohets of heteroplasmons, 53
cytokinese, 73
cytoplasmatische overerving, 52
degeneratie van de genetische code, 65,
deletie, 56
derepressie, 123
differentiëren, 136
dihybride kruising, 20
directionele selectie, 95
disassortatieve paring, 88
disruptieve selectie, 95
DNA transposons, 109
domesticatie, 97
dominant, 12
dominante mutatie, 17
doseringscompensatie, 42
Down syndroom, 55
driepuntstestkruising, 49
dubbele stukuitwisselingen, 46
duplicatie, 57
eerste filiale generatie, 12
effector, 119
endogenoot, 103
enhancer, 125
epigenetica, 127
epistasie, 37
euchromatine, 9
eukaryoten, 8
evolutie, 87
excisie, 103
exogenoot, 103
exons, 9
expressiviteit, 28
extragene suppressor, 71
F-factor, 102
fenotype, 8, 14
fenylketonurie, 33
fitness, 91
flessenhalseffect, 88
gekoppelde genen, 45
genenbalans, 42
genetische code, 65
genetische drift, 88
genetische last, 54
genetische mozaı̈ek, 55, 71
genkartering, 46
genomische imprinting, 127
genoom, 8
genotype, 14
geslachtsgebonden, 39
geslachtsgekoppelde afwijkingen, 41
gespecialiseerde transductie, 109
Gregor Mendel, 11
groeifactoren, 75
haploinsufficiënte, 17
haploinsufficiënte genen, 42
haplosufficiënte, 17
haplosufficiënte genen, 42
Index
haplotypes, 51
hermafrodiet, 44
heterochromatine, 9
heterochronie, 146
heterogametische geslacht, 41
heterosis, 19
heterozygoot, 14
heterozygoot voordeel, 94
Hfr stam, 103
histonen, 9
HIV of AIDS virus, 109
homeobox, 142
homeosis, 146
homeostasis, 117
homeotische genen, 141
homogametische geslacht, 41
homologe chromosomen, 9
homologe structuren, 98
homozygoot, 14
horizontale gentransfer, 105
Hox genen, 142
indelmutaties, 67
inducer, 121
inductie, 119
industrieel melanisme, 97
initiatiecomplex, 124
insertie sequenties, 103
insertionele mutaties, 112
inteelt depressie, 19
intercalerende stoffen, 79
interfase, 73
intragene suppressor, 69
introns, 9
inversie, 57
kaarteenheid, 46
kiemlijncellen, 73
Klinefelter syndroom, 55
kruisingsexperimenten, 12
Lamarckisme, 89
lapjeskat, 43
leesraammutatie, 67
letale mutaties, 27
locus, 46
lysogene bacteriën, 107
lytische cyclus, 107
maternaal, 52
 Index
meristemen, 134
metabole keten, 33
missense mutaties, 67
mitochondriale Eva, 53
mitotische recombinatie, 78
monohybride kruising, 12
monoploı̈den, 61
monosomie, 54
morfogenese, 133, 142
motief, 117
mutagenen, 79
mutant, 15
mutatie, 8
mutaties, 65
natuurlijke selectie, 90
negatieve controle, 118
negatieve frequentie-afhankelijke selectie, 93
niet-autonome elementen, 109
niet-willekeurige paring, 88
nonsense mutaties, 67
nucleosoom, 9
nucleotide, 8
ongeslachtelijke voortplanting, 44
onstabiele fenotypes, 111
ontwikkelingsgenen, 145
onvolledige dominantie, 25
operator, 120
operon, 118
organellen, 8
ortologen, 151
parentale generatie, 12
parthenogenese, 44
partieel diploı̈d, 103
patroonvorming, 133
penetrantie, 28
pi-cluster, 130
plaques, 107
plasmide, 102
pleiotroop, 28
polyadenylatie, 130
polygenen, 30
polymorfismen, 20
populatiegenetica, 85
positie effect variëgatie, 125
positieve controle, 119
positieve frequentie-afhankelijke selectie, 93
Prader Willi en Angelman syndroom,
principe van Hardy-Weinberg, 85
principe van onafhankelijke overerving,
principe van segregatie, 14
productregel, 24
profaag, 107
prokaryoten, 8
proteasoom, 131
proto-oncogenen, 77
prototroof, 101
provirus, 109
Punnett vierkant, 15
puntmutatie, 65
R plasmiden, 105
recessief, 12
recessieve mutatie, 17
recombinanten, 22
recombinatiefrequentie, 46
repressie, 119
repressor, 118
repressor proteı̈nen, 111
reproductief klonen, 138
retrotransposons, 109
retrovirus, 109
reverse transcriptase, 109
RNA interferentie, 128
Robertsonische translocatie, 59
seksuele selectie, 92
Siamese kat, 69
sikkelcelanemie, 27, 94
Sleeping Beauty transposon, 112
somatische cellen, 73
somregel, 24
specifieke transcriptiefactoren, 125
stabiliserende selectie, 95
stamboomanalyse, 17
stamcellen, 134
stichter effect, 88
stille mutatie, 67
stukuitwisseling, 45
super-repressor mutaties, 123
suppressor mutatie, 69
telomeren, 9
temperatuurgevoelige mutaties, 69
testkruising, 15
tetraploı̈d, 62
therapeutisch klonen, 138
transcriptiecomplex, 125
transcriptiefactoren, 117
transformatie, 105
transitie, 65
translatie repressor proteı̈nen, 130
transposase, 109
transversie, 65
trinucleotide herhalingen, 79
trisomie, 54
tumor-onderdrukkende genen, 77
tumoren, 77
Turner syndroom, 55
ubiquitine, 131
uniparentaal, 52
variabele selectie, 94
veralgemeende transductie, 108
weefselculturen, 61
wild type, 15
Williams syndroom, 56
X chromosoom, 39
Y chromosoom, 39
zelfbestuiving, 11
zelfzuchtig DNA, 115
ziekte van Huntington, 79
zuivere lijnen, 12
Index
  KU Leuven Kortrijk Kulak
Wetenschap & Technologie
Etienne Sabbelaan 53, 8500 Kortrijk
koenraad.muylaert@kuleuven.be
