Algemene Scheikunde : Hfst. I Stoechiometrie in verbindingen en reacties

1

Hoofdstuk I Stoechiometrie in verbindingen en reacties
1
1.1

Inleiding : Evoluties in de Scheikunde
Methodiek in de wetenschappen

Een algemene wetenschappelijke discipline zoals de scheikunde tracht met behulp
van een rationeel onderbouwde methodiek een verklaring te vinden voor de gebeurtenissen die zich afspelen in onze leefomgeving. Ze maakt hierbij op de eerste plaats
gebruik van waarnemingen. Aan de hand van deze geobserveerde feiten en gegevens kunnen hypothesen worden geformuleerd die een mogelijke verklaring bieden
voor de waarnemingen. Vervolgens worden, waar mogelijk, experimenten uitgevoerd om de gestelde hypothese te testen op haar relevantie. Dikwijls leveren deze
proefondervindelijke resultaten nieuwe en meer nauwkeurige waarnemingen op
waarmee de gestelde hypothetische beschouwingen kunnen worden aangevuld of
verbeterd.
Naarmate de technologische mogelijkheden tot het verkrijgen van steeds meer en
betere informatie vorderden, werden algemene beschouwingen over het natuurlijke
gedrag van materie verzameld in wetmatigheden. De wiskunde was en blijft een
belangrijk instrument bij het vertalen van dit gedrag in een wetenschappelijke wet.
Waarnemingen leerden ons b.v. dat “eenzelfde hoeveelheid van een ideaal gas opgesloten in eenzelfde volume en bij eenzelfde temperatuur, steeds eenzelfde druk
uitoefent”. Wij herkennen deze beschouwing als de ideale gaswet: P.V = n.R.T
Verschillende wetten rond eenzelfde natuurlijk fenomeen worden verzameld in een
theorie. Waar een wet geformuleerd in een mathematische betrekking beschrijft ‘wat’
gebeurt, is een theorie een poging tot het verklaren ‘waarom’ iets gebeurt. Daarom
zijn theorieën dikwijls onvolledig, bevatten ze tekortkomingen of leiden zelfs tot totaal
foutieve interpretaties en dienen ze steeds aangepast of verbeterd te worden.
Belangrijker dan het formuleren van de perfecte theorie is dikwijls het hanteren van
onvolmaakte theorieën bij het voorspellen van natuurlijke gebeurtenissen. Op die
wijze draagt wetenschap bij tot verdere technologische ontwikkelingen.
Al onze waarnemingen zijn gebaseerd op het meten van grootheden. Om alle mogelijke waarnemingen uit te drukken in getallen beschikken we over 7 basiseenheden
uit het S.I. stelsel (internationaal systeem).
soort meting

eenheid

symbool

lengte
massa
tijd
elektrische stroom
temperatuur
hoeveelheid materie
lichtintensiteit

meter
kilogram
seconde
ampère
kelvin
mol
candela

m
kg
s
A
K
mol
Cd

 Algemene Scheikunde : Hfst. I Stoechiometrie in verbindingen en reacties

2

Alle andere mogelijke grootheden zijn combinaties van deze basisgrootheden. Zo
wordt volume uitgedrukt in m3 en dichtheid is massa per volume-eenheid of kg.m-3.
Het is soms handiger om af te wijken van deze eenheden in de context van meer
praktische hoeveelheden die doorgaans gebruikt worden. Zo zullen we in wat volgt
de massa eerder uitdrukken in gram (g), het volume in liter (l) en de dichtheid in g.l-1.
Daar bepaalde metingen soms extreem hoge of lage waarden opleveren en om te
vermijden dat heel onhandig grote of kleine getallen opduiken, worden vaak voorvoegsels bij de eenheden gebruikt.
voorvoegsel
tera
giga
mega
kilo
hecto
deca
deci
centi
milli
micro
nano
pico
femto
atto
1.2

afkorting
TGMkhdadcmnpfa-

factor
exp. 12
exp. 9
exp. 6
exp. 3
exp. 2
exp. 1
exp. -1
exp. -2
exp. -3
exp. -6
exp. -9
exp. -12
exp. -15
exp. -18

Scheikunde: een blik doorheen de eeuwen

Scheikunde is die tak van de wetenschap die zich vooral inlaat met de studie van het
gedrag, de eigenschappen van en de omzettingen tussen materie. Deze wetenschappelijke discipline is dus eveneens gebaseerd op een opeenvolging van het verrichten van waarnemingen, het maken van hypothesen, het uitvoeren van experimenten, het formuleren van wetmatigheden, het theoretisch verklaren en het maken
van voorspellingen.
Materie kunnen we fundamenteel eenvoudig omschrijven als iets wat massa bezit en
ruimte inneemt. Het beeld van materie dat wij ons momenteel voorhouden is onderwerp geweest van een eeuwenlange evolutie. Meer dan 2400 jaar geleden werd
scheikunde (of wat er voor kon doorgaan) al bedreven voor de productie van o.a.
metalen en balsemstoffen. De Grieken ten tijde van Aristoteles formuleerden als
eersten de bewering dat materie was samengesteld uit 4 substanties: vuur, aarde,
water en lucht. Sommigen stelden zich toen reeds de vraag of materie wel degelijkcontinu was (d.i. oneindig deelbaar in kleinere stukken) dan wel opgebouwd uit kleine
ondeelbare deeltjes. Democritus gebruikte de term atomos voor deze kleine bouwsteentjes. Bij gebrek aan experimentele evidentie bleef de conclusie over de al dan
niet oneindige deelbaarheid van materie eerder vaag.
Gedurende de 2000 jaren die volgden op deze eerste poging tot een verklaring van
de feitelijke aard van materie, verzonk de scheikunde tot een pseudo-wetenschap

 Algemene Scheikunde : Hfst. I Stoechiometrie in verbindingen en reacties

3

zoals ze werd beoefend in de alchemie. Vele mystieke alchemisten probeerden het
geheim te ontdekken om goedkope metalen om te zetten in waardevol goud. Hoewel
deze duistere periode weinig waardevolle wetenschappelijke opheldering bood, werden een aantal nieuwe elementen (waaronder kwik) voor het eerst ontdekt en ontwikkelden zich ambachtelijke methoden (o.a. voor het bereiden van minerale zuren).
De eerste waardevolle ontwikkelingen in het domein van de scheikunde situeren zich
in de 16de eeuw door de bereiding van nieuwe metalen uit ertsen (Georg Bauer) en
de toepassing van mineralen in de geneeskunde (Paracelsus). Het uitzonderlijke belang van kwantitatieve metingen en experimenten werd pas duidelijk aangetoond
door Robert Boyle door zijn nauwkeurige metingen van de druk en het volume van
gassen waardoor hij het verband tussen beide kon aantonen in 1661. Volgens zijn
opvattingen was materie opgebouwd uit elementen en was een chemische stof een
element zolang ze niet verder kon worden afgebroken in kleinere deeltjes. Zijn misopvattingen over de aard van metalen deed hem evenwel toch nog geloven in de
alchemistendroom. Door het werk van Boyle en door het ontdekken van steeds meer
nieuwe elementen werd definitief afgezien van het Griekse systeem met de vier oerelementen en werd het tijdperk van de moderne scheikunde stilaan ingeleid.
In de volgende jaren kwamen verbrandingsprocessen steeds meer onder de aandacht. Georg Stahl postuleerde dat bij verbranding een ongedefinieerde substantie
‘phlogiston’ wordt vrijgesteld en dat het uitdoven van een vlam in een gesloten vat
het gevolg was van een verzadiging van de atmosfeer met deze substantie. Hoewel
werd vastgesteld dat zuurstofgas (ontdekt door Priestly) in sterke mate de verbranding onderhield, werd in die periode toch vooral belang gehecht aan het phlogistonprincipe waarbij zuurstofgas als ‘phlogistonarm’ beschouwd werd.
Pas op het einde van de 18de eeuw na intensief experimenteel werk en door de ontdekking van o.a. koolstofdioxide, waterstof- en stikstofgas en een reeks nieuwe elementen werd de weg geëffend voor de ontdekking van de ware natuur van het verbrandingsproces. Antoine Lavoisier bepaalde heel nauwkeurig de massa van de
begin- en eindproducten van vele chemische reacties en concludeerde dat massa
nooit gecreëerd noch vernietigd wordt. Bij een chemische reactie is de som van de
massa’s van de eindproducten steeds gelijk aan de som van de massa’s van de beginproducten. Zijn wet van behoud van massa uit 1789 samen met zijn overzicht
van de scheikundige kennis tot dan toe, vormde de basis voor de enorme vooruitgang in het begin van de 19de eeuw.
De ontdekking dat verbranding een proces was waarbij zuurstofgas verbruikt werd,
inspireerde vele scheikundigen om met behulp van nauwkeurige wegingen de samenstelling te bepalen van vele chemische bestanddelen en om het verloop van
chemische reacties te bestuderen. Joseph Proust toonde aan dat in elke chemische
stof de samenstellende elementen steeds voorkomen in dezelfde massaverhouding.
Zo vond hij dat in kopercarbonaat voor 1 massa-eenheid koolstof steeds 4 eenheden
zuurstof en 5,3 eenheden koper aanwezig waren. Hij postuleerde zijn bevindingen
als de wet van de constante samenstelling (een bepaalde verbinding bevat steeds
dezelfde elementen in dezelfde massaverhouding).
Dit principe stimuleerde John Dalton om na te denken over het bestaan van atomen.
Wanneer chemische stoffen wat betreft hun samenstellende elementen steeds een-

 Algemene Scheikunde : Hfst. I Stoechiometrie in verbindingen en reacties

4

zelfde massaverhouding vertonen, dan zijn volgens hem deze stoffen opgebouwd uit
steeds dezelfde combinatie van kleine deeltjes. Zijn ontdekking dat koolstof en zuurstof twee verschillende verbindingen konden vormen, overtuigde hem nog meer van
zijn stelling. De 1ste verbinding was een combinatie van 1 g koolstof met 1,33 g zuurstof, de 2de verbinding van 1 g koolstof met 2,66 g zuurstof. Hij vermoedde daarom
het bestaan van respectievelijk CO en CO2. Uit meerdere dergelijke vaststellingen bij
andere verbindingen concludeerde hij de wet van de veelvuldige samenstelling
(wanneer 2 elementen een reeks van 2 of meer verbindingen vormen, dan zijn de
verhoudingen van de massa’s van het tweede element die zich verbinden met eenzelfde hoeveelheid van het eerste element, steeds eenvoudige getallen).
Hoewel het bestaan van atomen steeds evidenter werd en de relatieve massasamenstelling van vele verbindingen nauwkeurig kon worden bepaald, konden op dat
ogenblik uit de beschikbare gegevens nog geen absolute formules voor chemische
bestanddelen worden afgeleid.
1.3

Fundamentele wetten van Dalton

In 1808 publiceerde Dalton zijn “Nieuwe Systeem voor chemische Filosofie” en luidde hiermee het atoomtijdperk in.
-

Elk element is opgebouwd uit kleine en ondeelbare deeltjes, de atomen.

-

Atomen van eenzelfde element zijn identiek en verschillend van de atomen
van een ander element.

-

Verbindingen worden gevormd door combinatie van atomen. Een verbinding bestaat steeds uit dezelfde soort en hetzelfde aantal atomen.

-

Bij chemische reacties worden atomen gerecombineerd zonder dat hierbij
atomen in elkaar worden omgezet, verdwijnen of bijgevormd worden.

Om vanuit deze theorie te komen tot absolute formules voor chemische verbindingen, besefte Dalton dat relatieve massa’s voor de verschillende atoomsoorten dienden ingevoerd te worden. Er was bekend dat een hoeveelheid van 9 g water precies
8 g zuurstof bevatte voor 1 g waterstof. Indien de formule voor water HO zou zijn,
dan diende een zuurstofatoom 8 keer meer te wegen dan een waterstofatoom. Indien
de formule echter H2O zou zijn, dan moest een zuurstofatoom 16 keer meer wegen
dan een waterstofatoom. Vanuit het besef en de overtuiging dat de natuur intrinsiek
eenvoudig is, stelde hij (verkeerdelijk) water voor als HO i.p.v. H2O. Hoe dan ook introduceerde hij een eerste tabel met atoommassa’s die later weliswaar verkeerd
bleek omwille van een slechte keuze van sommige chemische formules, maar toch
de basis vormde voor een belangrijke stap in de ontrafeling van de chemische
stoechiometrie.

 Algemene Scheikunde : Hfst. I Stoechiometrie in verbindingen en reacties
1.4

5

Sleutels tot de stoechiometrie

Hoewel oorspronkelijk onvoldoende aandacht werd geschonken aan het werk van
Joseph Gay-Lussac, situeert zich rond 1809 het begin van de definitieve ontknoping
voor het achterhalen van de chemische formules voor verbindingen. Hij bepaalde
experimenteel de volumes van reagerende gassen onder dezelfde omstandigheden
van druk en temperatuur. Op die manier vond hij dat 2 volumes waterstofgas reageerden met 1 volume zuurstofgas tot vorming van 2 volumes gasvormig water en in
een ander experiment dat 1 volume waterstofgas reageerde met 1 volume chloorgas
tot vorming van 2 volumes gasvormig waterstofchloride.
Met deze bevindingen poneerde Amedeo Avogadro het opvallende Principe van
Avogadro dat “gelijke volumes van verschillende (ideale) gassen bij eenzelfde druk
en dezelfde temperatuur steeds evenveel deeltjes bevatten”. Deze bewering is zinvol
door aan te nemen dat de afstand tussen de gasdeeltjes onderling vele keren groter
is dan hun eigen diameter waardoor de omvang van de deeltjes op zich onbelangrijk
wordt voor het volume dat ze innemen.
Op die manier wordt het evident te veronderstellen dat
2 volumes waterstofgas + 1 volume zuurstofgas

2 volumes water(gas)

kan worden herschreven als
2 moleculen waterstofgas + 1 molecule zuurstofgas

2 moleculen water

Op die manier werd o.a. ook duidelijk dat zuurstofgas (O2), waterstofgas (H2), chloorgas (Cl2), e.a. voorkomen als gasvormige di-atomische gassen.
Toch waren de meeste scheikundigen (Dalton inclusief) op dat moment er nog van
overtuigd dat atomen van een bepaald element zich enkel konden verbinden met
andere elementen en niet met gelijksoortige atomen. Hierdoor ontstond een grote
verwarring rond de ware samenstelling van moleculen. Ongeacht de waardevolle
bepalingen van atoommassa’s door Jöns Jacob Berzelius, was er geen eensge-

 Algemene Scheikunde : Hfst. I Stoechiometrie in verbindingen en reacties

6

zindheid over de formules van chemische stoffen omdat er vele tabellen met atoommassa’s tegelijkertijd in omloop waren. Voor de molecule azijnzuur bestonden er op
een bepaald ogenblik zelfs 19 verschillende formules zoals werd beschreven door de
Belg August Kekulé in 1861. De definitieve ontsluiting van het probleem werd uiteindelijk geboden door Stanislao Cannizzaro. Hij steunde zich op 2 principes.
Verbindingen bevatten een geheel aantal atomen (volgens Dalton)
Gelijke volumes gas onder gelijke omstandigheden bevatten evenveel moleculen (volgens Avogadro)
Hij was ervan overtuigd dat waterstofgas (H2) was opgebouwd uit 2 waterstofatomen
en stelde arbitrair dat de relatieve molecuulmassa ervan 2 bedraagt. Vervolgens vergeleek hij de massa’s van 1 liter van verschillende andere gassen met die van 1 liter
H2 en berekende systematisch hun massaverhoudingen. Zo vond hij dat 1 liter zuurstofgas (O2) 16 keer meer woog dan 1 liter H2 waardoor hij aan O2 een relatieve molecuulmassa 32 toekende. Gezien beide gassen opgebouwd zijn uit 2 gelijksoortige
atomen, worden de relatieve atoommassa’s van zuurstof en waterstof respectievelijk
16 en 1. Hij bepaalde vervolgens voor koolstofdioxide (op dat moment nog niet echt
duidelijk geweten dat de formule CO2 was) een relatieve molecuulmassa van 44 terwijl een andere chemische analyse 27 % (massapercent) koolstof aantoonde. Zevenentwintig percent van 44 g koolstofdioxide levert 12 g koolstof op een totaal van
44 g en 44 g min 12 g geeft 32 g zuurstof.
Indien de formule werkelijk CO2 zou zijn, dan levert dit een relatieve atoommassa 12
voor koolstof. Indien de formule echter C2O2 zou zijn, dan wordt de relatieve atoommassa 6 voor koolstof. Een formule C3O2 zou een waarde van 4 opleveren.
Om dit dilemma op te lossen bepaalde Cannizzaro de relatieve molecuulmassa van
vele andere koolstofhoudende gassen evenals het massapercent koolstof en berekende (zoals hierboven gedaan voor koolstofdioxide) de mogelijke relatieve massa
aan koolstof in die verbindingen.
verbinding
koolstofdioxide
methaan
ethaan
propaan
butaan

relatieve molecuulmassa
44
16
30
44
58

massapercent kool- relatieve massa aan
stof
koolstof
27
12
75
12
80
24
82
36
83
48

Het bleek dat de relatieve massa aan koolstof in elk van de verbindingen een veelvoud van 12 opleverde waaruit hij kon afleiden dat de relatieve atoommassa van
koolstof inderdaad 12 bedraagt. Met behulp van massa’s experimenteel werk werden
de relatieve atoommassa’s van alle elementen definitief bepaald en de scheikunde
beschikte voortaan over een relatieve massastandaard (zie ook pagina 12).
Vooraleer dieper in te gaan op de stoechiometrie van chemische formules en van
reacties, zetten we onze verkenningstocht doorheen de geschiedenis van de scheikunde verder. Samen met het concept atoom groeide bij de wetenschappers in het
begin van de 20ste eeuw de nieuwsgierigheid naar de ware natuur van het atoom.

 Algemene Scheikunde : Hfst. I Stoechiometrie in verbindingen en reacties
2
2.1

7

Karakterisering van het atoom
Voorafgaande ontdekkingen

Het was op zich niet onlogisch om een atoom in eerste instantie voor te stellen als
bolvormig in analogie met macroscopisch waarneembare sferische lichamen (een
vallende waterdruppel, planeten). Die kleine bolvormige bouwsteentjes zouden zich
dan op de een of andere manier kunnen samen clusteren tot moleculen en vele van
deze moleculen samen zouden de waarneembare materie opbouwen. Metalen daarentegen zouden zijn opgebouwd uit lagen van eenzelfde element waardoor een heel
dichte structuur wordt bekomen. Dit beeld kwam overeen met wat toen van materie
met behulp van heel primitieve middelen kon worden waargenomen.
Tussen 1898 en 1903 bestudeerde J. J. Thomson elektrische ontladingen in kathodestraalbuizen. Twee metaalelektrodes werden ingesmolten in een glazen vacuüm
cilinder en tussen de elektrodes werd een hoge gelijkspanning aangelegd. Uit de negatieve elektrode (kathode genoemd) bleek een straling te worden uitgezonden die
werd aangetrokken door de anode (positieve elektrode). Thomson veronderstelde
daarom dat het moest gaan over een stroom van negatief geladen deeltjes (later
elektronen genoemd) temeer deze deeltjes werden afgebogen bij aanleggen van
een tweede maar zwakker elektrisch veld loodrecht op het eerste. Uit deze afbuiging
kon hij de massa-tot-lading verhouding berekenen.
q / m = - 1,76 108 C.g-1

-

anode

kathode

+

-

+

-

+

 Algemene Scheikunde : Hfst. I Stoechiometrie in verbindingen en reacties

8

Thomson redeneerde dat wanneer elektronen
konden worden vrij gemaakt uit metaalelektrodes,
deze metalen (en dus ook de atomen ervan) zelf
elektronen dienden te bevatten. Gezien een
atoom elektrisch neutraal is, moesten naast de
negatieve deeltjes ook positieve ladingen aanwezig zijn. Zo voerde hij (in werkelijkheid was het
diens naamgenoot William Thomson) het ‘plum
pudding’ model in voor atomen waarbij elektronen
willekeurig verdeeld zijn binnen een wolk van positieve lading.
Robert Millikan bepaalde in 1909 uit experimenten met vallende geladen oliedruppeltjes de lading en de massa van het elektron.
q = - 1,6 10-19 C

m = 9,11 10-31 kg

Bovenaan een gesloten vat produceerde hij met behulp van een verstuiver een nevel
van oliedruppeltjes die gedurende hun val naar de bodem van het vat werden bestraald met X-stralen. Door deze bestraling werden de druppels negatief opgeladen.
Vervolgens werd een regelbaar elektrisch veld aangelegd tussen de bovenkant en de
onderkant van het vat. Door het systematisch aanpassen van de spanning tussen de
positieve (bovenaan) en de negatieve plaat (onderaan) werd ervoor gezorgd dat de
opwaartse elektrostatische aantrekking precies de zwaartekracht kon compenseren
waardoor de oliedruppeltjes bleven zweven. Uit de gegevens van de aangelegde
spanning en de massa van de oliedruppeltjes kon de lading van deze druppeltjes
worden berekend. Hieruit bleek dat deze lading steeds een veelvoud was van de
elektronlading.
In dezelfde periode (1896) werd door Antoine Henry Becquerel de radio-actieve
straling ontdekt. Het bleek dat bepaalde elementen zoals uranium, thorium, radium
en enkele andere, spontaan straling emitteren. Pas later werd gevonden dat bij dit
radioactieve verval 3 verschillende types van straling voorkomen, eenvoudigweg -,
- en -stralen genoemd. Verder onderzoek wees uit dat
-straling : uitgezonden deeltjes met lading +2 en een massa van 7300
keer de elektronmassa (het zijn kernen van het element He).
-straling : snel bewegende elektronen
-straling : elektromagnetische straling met zeer korte golflengte
Het principe van de ondeelbaarheid van het atoom werd door deze bevindingen verlaten. Toch willen we opnieuw aanstippen dat een theorie niet noodzakelijk onfeilbaar
hoeft te zijn om bruikbare wetenschappelijke vooruitgang te boeken. Het primitieve
model van Dalton heeft ontegensprekelijk de basis gelegd voor heel wat belangrijke
vorderingen in de scheikunde hoewel in deze beginperiode heel wat verwarring en
oneensheid bestond tussen wetenschappers.

 Algemene Scheikunde : Hfst. I Stoechiometrie in verbindingen en reacties
2.2

9

Het atoommodel van Rutherford

Het ‘plum pudding’ model gaf geen bevredigende uitleg over de ware opbouw van
het atoom. Verdere experimenten met kathodestraalbuizen toonden immers aan dat
naast de kathodestralen (snel bewegende elektronen) nog een ander type van straling werd waargenomen (kanaalstralen). Het bleek te gaan over positief geladen
deeltjes die werden aangetrokken door de negatieve kathode. Wanneer de kathode
werd doorboord, konden deze positieve deeltjes achter de kathode worden aangetoond op een fotografisch scherm.
De positieve deeltjes bleken te ontstaan in het vulgas van de kathodestraalbuis. De
resterende gasatomen in de min of meer vacuüm gemaakte buis werden door de
kathodestralen gebombardeerd en op die manier geïoniseerd. De gevormde secundaire elektronen werden eveneens naar de anode (+) versneld terwijl het positieve
restant door de kathode (-) werd aangetrokken. Het aanleggen van een elektrisch
veld achter de kathode toonde aan dat het inderdaad om positieve ladingen ging. Op
die manier kon eveneens de lading-tot-massa verhouding worden bepaald. In eerste
instantie leek het vreemd dat de gemeten lading-tot-massa verhouding afhankelijk
was van het type vulgas. In het geval van waterstofgas werd evenwel de grootste
lading-tot-massa verhouding waargenomen. Het bleek dat de lading van deze deeltjes (protonen genoemd) exact gelijk maar tegengesteld was aan die van het elektron.

positieve deeltjes

+

Deze bevindingen inspireerden Ernest Rutherford tot zijn nieuwe atoommodel. Hij
vatte een atoom op als een heel kleine kern met daarin een aantal protonen. Hoe
zwaarder het atoom, hoe meer protonen zich in de kern zouden bevinden. Hoe deze
positieve deeltjes, die logischerwijze elkaar elektrostatisch zouden afstoten, in deze
kleine kern kunnen worden samengehouden, bleef voorlopig een raadsel. Rond de
kern bewegen dan voldoende elektronen zodat het atoom elektrisch neutraal blijft.
Rutherford toonde in 1911 de evidentie van zijn model experimenteel aan met behulp
van een radioactieve bron van -stralen. Hij liet een bundel -deeltjes invallen op een
dunne metaalfolie. Op een cirkelomtrek rond de folie werd een fotogevoelig scherm
(een voorganger van een fotografische film) geplaatst waardoor de positie van de
invallende -deeltjes kon worden gedetecteerd.

 Algemene Scheikunde : Hfst. I Stoechiometrie in verbindingen en reacties

10

Bron van -deeltjes

Fotografisch scherm

Indien het ‘plum pudding’ model juist was dan zouden alle -deeltjes nagenoeg ongehinderd doorheen de folie kunnen dringen zoals zonlicht doorheen een venster
schijnt. De zware -deeltjes zouden door een eventuele botsing met een elektron,
gezien hun massaverhouding van ongeveer 7300, slechts nauwelijks van richting
worden veranderd en dus allemaal op ongeveer dezelfde plaats als een enkele bundel op het scherm invallen.

De experimenten toonden echter aan dat de meeste -deeltjes op dezelfde plaats
invielen doch dat een kleiner maar niet onbelangrijk gedeelte een grote richtingsverandering had ondergaan. Sommige deeltjes werden zelfs teruggekaatst. Deze grote
richtingsveranderingen kunnen slechts het gevolg zijn van een botsing met een
atoomkern van vergelijkbare of grotere massa.

 Algemene Scheikunde : Hfst. I Stoechiometrie in verbindingen en reacties

11

Door folies van steeds andere metalen te gebruiken, kon Rutherford met zijn experimenten de atoommassa’s van een groot aantal elementen vrij nauwkeurig bepalen.
Hij moest hiervoor echter aannemen dat er zich in de kern naast de protonen nog
andere niet geïdentificeerde deeltjes bevinden met een lading 0 en een massa vergelijkbaar met die van een proton. Pas later in 1932 werden deze neutronen door
Chadwick experimenteel aangetoond.
De rangorde (volgens stijgende atoommassa) waarin Rutherford de elementen
plaatste, vertoonde opvallend veel gelijkenis met tabellen die Dmitri Mendeljeev en
Julius Lothar Meyer vele jaren voorheen hadden opgesteld uitgaande van een zeer
ruime kennis van de chemische eigenschappen van de elementen. Op de relatie tussen de eigenschappen en de opbouw van de atomen wordt later uitvoerig ingegaan.
2.3

Eenvoudige beschrijving van het atoom

Een atoom bestaat uit een kleine kern met een straal in de orde van 10-15 m. De kern
bevat nagenoeg alle massa van het atoom en is opgebouwd uit een aantal protonen
en neutronen. Het aantal protonen wordt aangegeven door het ranggetal Z en de
elementen worden in het Periodiek Systeem gerangschikt volgens stijgend ranggetal. De som van het aantal kerndeeltjes (protonen en neutronen samen) wordt gegeven door het massagetal M. Het ranggetal en het massagetal worden respectievelijk
linksonder en linksboven het element symbool geschreven.
M
Z

Elementsymbool

voorbeeld

35
17

Cl

Rond de kern bewegen een aantal elektronen. Er bevinden zich evenveel elektronen
buiten de kern als protonen in de kern waardoor het atoom elektrisch neutraal is. De
afmetingen van een atoom zijn met inbegrip van deze elektronenmantel in de orde
van 10-10 m. Zoals later uitvoeriger zal worden beschreven, worden de chemische
eigenschappen van de verschillende elementen uitsluitend bepaald door het aantal
elektronen en hun ruimtelijke verdeling in het atoom. Daarom wordt het soort element
uitsluitend bepaald door het aantal elektronen en protonen ongeacht het aantal aanwezige neutronen in de kern.
Er bestaan inderdaad atomen van eenzelfde element met een verschillend aantal
neutronen. Deze isotopen onderscheiden zich dus wel in massa maar niet in hun
chemische eigenschappen. Op die manier vinden we voor het element chloor twee
isotopen, één met 18 neutronen en één met 20 neutronen
35
17

Cl

en

37
17

Cl

Sommige elementen bestaan uit slechts 1 soort isotoop, andere elementen hebben
soms meerdere isotopen. Ze kunnen worden gescheiden op basis van hun massaverschil in een massaspectrometer. Op die manier kan worden bepaald voor welk
aandeel elk van de isotopen voorkomt. Deze isotopische samenstelling is (met
uitzondering van enkele radioactieve elementen) overal op aarde dezelfde. De belangrijkste gegevens over protonen, neutronen en elektronen zijn in volgende tabel
weergegeven.

 Algemene Scheikunde : Hfst. I Stoechiometrie in verbindingen en reacties

12

deeltje

massa in kg

r.a.m.

elementaire lading

lading in Coulomb

elektron

9,1094 10-31

0,0005486

-1

- 1,6022 10-19

proton

1,6726 10-27

1,007276

+1

+ 1,6022 10-19

neutron

1,6750 10-27

1,008665

0

0

3
3.1

Stoechiometrie
Relatieve atoommassa

Gezien de massa’s van atomen uitgedrukt in kg bijzonder lage en onhandige getalwaarden opleveren, werd een andere eenheid ingevoerd om de massa van atomen
uit te drukken (zie ook op pagina 6). De atoommassa-eenheid of a.m.e. wordt gedefinieerd als één twaalfde van de exacte massa van een 12C-atoom.
1 a.m.e. = 1,6605 10-27 kg of 1/12 massa van 12C
De massa van alle andere atomen wordt uitgedrukt als een veelvoud van de atoommassa-eenheid. De relatieve atoommassa of r.a.m. is een onbenoemd getal dat
aangeeft hoeveel keer een bepaald atoom meer weegt dan de gekozen a.m.e. Zeer
nauwkeurige metingen met behulp van massaspectrometers lieten toe om van alle
atoomsoorten de relatieve atoommassa’s exact te bepalen. Zo werd o.a. gemeten
de r.a.m. van 63Cu bedraagt 62,93
of anders uitgedrukt
een 63Cu-atoom weegt 62,93 keer meer dan de a.m.e.
De aandachtige lezer zal merken dat de r.a.m. van een atoom niet eenvoudig de som
is van de r.a.m. van de samenstellende deeltjes. Dit heeft te maken met de sterke
bindingen in atoomkernen waarbij massa wordt omgezet in energie en omgekeerd.
Gezien isotopen van elkaar verschillen in massa, hebben verschillende isotopen van
eenzelfde element dus ook verschillende relatieve atoommassa’s. Men zou van alle
bekende isotopen de r.a.m. afzonderlijk kunnen vermelden, doch dit heeft weinig zin
gezien isotopen van eenzelfde element toch steeds samen voorkomen en steeds in
hun natuurlijke isotopische samenstelling en bovendien zijn ze chemisch identiek.
Daarom wordt voor ieder element een gemiddelde relatieve atoommassa bepaald
rekening houdende met de procentuele isotopische samenstelling.
r.a.m. 63Cu = 62,93 en r.a.m. 65Cu = 64,93
Cu is voor 69,09 %

63

Cu en voor 30,91 %

65

Cu

en

 Algemene Scheikunde : Hfst. I Stoechiometrie in verbindingen en reacties

13

De gemiddelde r.a.m. voor Cu wordt dus
69,09
× 62,93 +
100

30,91
× 64,93 = 63,55
100

Deze waarde wordt terug gevonden bij het element Cu in het Periodiek Systeem.
Moleculen worden opgebouwd door combinaties van atomen volgens een bepaalde
stoechiometrie (zie verder). De relatieve molecuulmassa of r.m.m. is net als de
r.a.m. een onbenoemd getal en geeft aan hoeveel keer een bepaalde molecule meer
weegt dan de eerder gedefinieerde a.m.e. De relatieve molecuulmassa is in dit geval
wel eenvoudig de som van de relatieve atoommassa’s van de samenstellende atomen. Een molecule water (H2O) is opgebouwd uit 2 H-atomen en 1 O-atoom.
r.m.m. van H2O = 2 maal r.a.m. van H + 1 maal r.a.m van O
r.m.m. van H2O = 2 x 1,0079 + 1 x 15,9996 = 18,0150
In de meeste gevallen en indien verantwoord worden de relatieve atoommassa’s uit
het Periodiek Systeem afgerond naar de dichtste gehele waarde. Voor een rationeel
gebruik van r.a.m.-waarden bij berekeningen verwijzen we naar de oefeningen.
In bepaalde verbindingen die niet voorkomen onder de vorm van moleculen (b.v.
NaCl) zijn de atomen (beter ionen) gebonden volgens andere chemische structuren.
Het is dan ook in dit verband niet helemaal correct te spreken over de relatieve molecuulmassa maar eerder over de relatieve formulemassa. Dit getal refereert naar de
stoechiometrische formule van de verbinding (zie verder). Om een te groot aantal
verschillende begrippen te mijden, zullen we toch in deze situaties de term relatieve
molecuulmassa blijven gebruiken.
3.2

Het begrip mol

Het uitdrukken van de massa van een atoom in kg resulteert in bijzonder onhandig
kleine getalwaarden. Dit werd in vorige paragraaf opgevangen door het invoeren van
het begrip r.a.m. Het omvatten van een aantal atomen of moleculen voor een in de
praktijk realistische hoeveelheid materie, levert in dit geval gigantisch grote getalwaarden op. Ook hier zullen we een nieuwe eenheid invoeren. De mol is het aantal
koolstofatomen in exact 12,00 g 12C-atomen of algemener uitgedrukt
Een mol atomen is het aantal atomen waarvan de totale massa uitgedrukt in g
precies correspondeert met het getal dat de r.a.m. aangeeft.
Een mol moleculen is het aantal moleculen waarvan de totale massa uitgedrukt in g
precies correspondeert met het getal dat de r.m.m. aangeeft.

 Algemene Scheikunde : Hfst. I Stoechiometrie in verbindingen en reacties
Dit kan beter worden ingezien met het
volgende gedachtenexperiment. Stel dat
we zouden beschikken over een balans
en een voorraad vrije ongebonden zuurstofatomen (is in realiteit niet mogelijk). De
r.a.m. van zuurstof bedraagt 15,9996. We
gieten O-atomen op de balans tot wanneer de uitlezing een massa van precies
15,9996 g aangeeft. Op dat moment hebben we exact 1 mol O-atomen afgemeten
(zie figuur hiernaast).
Hetzelfde kunnen we doen met watermoleculen (wel in praktijk mogelijk). We wegen water af tot de uitlezing precies
18,0150 g aangeeft. We hebben op dat
moment precies 1 mol watermoleculen.

14

1 mol O-atomen

15,9996 g

Het aantal deeltjes (atomen of moleculen) in 1 mol wordt gegeven door het getal van
Avogadro en bedraagt
NA = 6,022 1023
Op die manier zien we dat de r.a.m. (respectievelijk r.m.m.) de massa in g weergeeft
van 1 mol atomen (respectievelijk moleculen). Hoewel de r.a.m. (r.m.m.) per definitie
een onbenoemd getal is, kunnen we ze toch de eenheden g.mol-1 meegeven.
3.3

Stoechiometrie in verbindingen

Volgens Dalton is een verbinding een combinatie van 2 of meerdere atoomsoorten
en dit in eenvoudige verhoudingen of anders uitgedrukt: het aantal atomen van elke
soort dat bindt met een andere zal zich verhouden in eenvoudige getallen. Hiermee
bedoelen we dat we b.v. geen verbinding zullen vinden waarin 29 C-atomen, 71 Hatomen en 53 O-atomen voorkomen maar bijvoorbeeld wel waarin 2 C-atomen, 6 Hatomen en 1 O-atoom met elkaar gecombineerd zijn.
In een chemische formule schrijven we de symbolen van de samenstellende atomen
achter elkaar (volgorde is voorlopig onbelangrijk) en geven we het relatieve molaire
aandeel van elk atoom weer door een index te plaatsen bij het elementsymbool. We
maken hierbij gebruik van de kleinst mogelijke getallen.
C2H6O1

of beter

C2H6O

Deze getallen die de verhoudingen weergegeven tussen de samenstellende atomen
dienen experimenteel bepaald te worden. De formule die eruit resulteert, noemen we
de empirische formule.

 Algemene Scheikunde : Hfst. I Stoechiometrie in verbindingen en reacties

15

Rekenvoorbeeld: Een chemische analyse levert dat 1,261 g van de moleculaire verbinding
caffeïne 0,624 g C, 0,065 g H, 0,364 g N en 0,208 g O bevat. Bepaal de empirische formule.
Opmerking vooraf: Gezien het onmogelijk is om een hoeveelheid atomen te ‘tellen’, is een
‘weging’ de enige manier om een hoeveelheid atomen af te meten. Dit levert ons uiteraard
een hoeveelheid uitgedrukt in g. Nochtans wensen we voor het opstellen van een chemische
formule geen massaverhoudingen maar wel molverhoudingen. Daarom bestaat de eerste
stap in het oplossen van dit en volgende problemen erin om de hoeveelheden van elke
atoomsoort om te rekenen van g naar mol. Dit bekomen we door de gemeten massa van
elke atoomsoort te delen door zijn eigen r.a.m.

voor C

voor N

0,624 g
g
12,0
mol
0,364 g
g
14,0
mol

= 0,052 mol

voor H

= 0,026 mol

voor O

0,065 g
g
1,0
mol
0,208
g
16,0
mol

= 0,065 mol

= 0,013 mol

Deze getallen geven een idee van de molverhoudingen maar zijn niet de meest eenvoudige
getallen. Daarom delen we elk van de 4 getallen door het kleinste van de vier.

0,052 mol
0,013 mol

= 4C

0,065 mol
0,013 mol

= 5H

0,026 mol
0,013 mol

= 2N

0,013 mol
0,013 mol

= 1O

Deze getallen geven aan dat in caffeïne per mol O-atomen er 2 mol N-atomen, 5 mol Hatomen en 4 mol C-atomen aanwezig zijn. De empirische formule wordt dan C4H5N2O.
Dit is niet noodzakelijk de werkelijke molecuulformule of m.a.w. 1 molecule caffeïne bevat
niet noodzakelijk 4 C-atomen, 5 H-atomen, 2 N-atomen en 1 O-atoom. Om de werkelijke
molecuulformule te achterhalen, dienen we de r.m.m. van caffeïne te kennen. Uit andere
experimentele metingen (zie verder) blijkt de r.m.m. 194 te bedragen.
We berekenen de som van de atoommassa’s in C4H5N2O en bekomen de relatieve formulemassa (r.f.m.)

r.a.m. =

4 × 12,0 + 5 × 1,0 +

2 × 14,0 + 1 × 16,0 = 97

194 is precies het dubbele van 97 waaruit we de werkelijke molecuulformule bekomen

C8H10N4O2

Rekenvoorbeeld: De moleculaire verbinding ethanol bevat de elementen C, H en O. Verbranding van 5,00 g ethanol stelt 9,55 g CO2 en 5,87 g H2O vrij. Bereken de empirische formule van ethanol.
Opmerking vooraf: Verbranding is de reactie met zuurstofgas (O2) uit de lucht. Volgens het
principe van Lavoisier dient de massa van de eindproducten dezelfde te zijn als die van de
beginproducten. Hieruit kunnen we reeds afleiden dat bij de verbranding

 Algemene Scheikunde : Hfst. I Stoechiometrie in verbindingen en reacties

9,55 g CO2

+ 5,87 g H 2 O

− 5,00 g ethanol

16

= 10,42 g O2

zal verbruikt worden.
Met behulp van de r.m.m. van CO2 en H2O berekenen we het aantal mol van elk

Voor CO2

9,55 g
g
44
mol

= 0,22 mol

Voor H 2 O

5,87 g
g
18
mol

= 0,33 mol

In 0,22 mol CO2 zitten evenveel d.i. 0,22 mol C-atomen en dubbel zoveel d.i. 0,44 mol Oatomen. In 0,33 mol H2O zitten 0,66 mol H-atomen en 0,33 mol O-atomen. Dit maakt in totaal
0,22 mol C-atomen of 0,22 x 12,0 = 2,64 g C-atomen
0,66 mol H-atomen of 0,66 x 1,0 = 0,66 g H-atomen
0,77 mol O-atomen of 0,77 x 16,0 = 12,32 g O-atomen
De C-atomen en de H-atomen vinden we bij de beginproducten uitsluitend in ethanol. De Oatomen zitten verdeeld over ethanol en O2.
In 5,00 g ethanol maken C (2,64 g) en H (0,66 g) samen 3,30 g van de massa uit. De rest
(5,00 g – 3,30 g) bestaat dus uit 1,70 g O-atomen of 0,11 mol.

0,11 mol
0,11 mol

= 1O

0,66 mol
0,11 mol

= 6H

0,22 mol
0,11 mol

= 2C

C2H6O

Gezien andere metingen een r.m.m. 46 opleveren, is dit ook de werkelijke molecuulformule.

3.4

Stoechiometrie in reacties

Beschouwen we de verbranding van methaangas (CH4) met zuurstofgas (O2) tot
vorming van koolstofdioxide (CO2) en water (H2O). We stellen deze omzetting chemisch voor in een reactievergelijking door de beginproducten links te plaatsen en
de eindproducten rechts. De omzetting van de ene soort moleculen in de andere
symboliseren we met een reactiepijl.
CH4 + O2

→

CO2 + H2O

Deze vergelijking beschrijft welke moleculen met elkaar reageren en welke nieuwe er
worden uit gevormd. De theorie van Dalton leert dat tijdens een reactie geen atomen
kunnen verdwijnen en er ook geen worden bijgevormd. Het aantal atomen van elke
soort die we links aantreffen moet gelijk zijn aan het aantal van elke soort rechts.
Hieraan is in bovenstaande reactievergelijking kennelijk niet voldaan. De enige verandering bij chemische omzettingen is de wijze waarop de atomen met elkaar gecombineerd zijn in de verschillende moleculen. Laat ons de knutseltoer opgaan en
starten met een voorraad van elk van de volgende twee figuren

 Algemene Scheikunde : Hfst. I Stoechiometrie in verbindingen en reacties

17

We krijgen de opdracht om de figuren (lees moleculen van de beginproducten) door
te knippen (lees bindingen breken) om afzonderlijke vierkanten (lees atomen) te bekomen en vervolgens de stukken aan elkaar te lijmen (lees nieuwe bindingen maken)
tot vorming van de volgende nieuwe figuren (lees moleculen van de eindproducten).

We mogen slechts een minimum van elk van de beginvormen gebruiken en moeten
er voor zorgen dat alle stukken die we hebben geknipt, opnieuw worden verlijmd. De
enige manier om dit correct te doen, is als volgt:

Op analoge wijze kunnen we voor onze reactievergelijking enkel voldoen aan de theorie van Dalton door te schrijven
CH4 + 2 O2

→

CO2 + 2 H2O

Door het toevoegen van voorgetallen in de reactievergelijking (met uitzondering van
het getal 1 dat niet wordt geschreven) brengen we deze vergelijking stoechiometrisch
in orde. We kunnen deze stoechiometrische reactievergelijking interpreteren als
1 molecule CH4 reageert met 2 moleculen O2 tot vorming van 1 molecule CO2 en 2 moleculen H2O

Een betere en meer bruikbare formulering luidt
1 mol CH4 reageert met 2 mol O2 tot vorming van 1 mol CO2 en 2 mol H2O

Aldus reageren O2 en CH4 in een molverhouding 2/1 en worden H2O en CO2 gevormd in een molverhouding van 2/1.
Nemen we als tweede voorbeeld de verbranding van ethaangas (C2H6) waarbij
eveneens CO2 en H2O worden gevormd, dan krijgen we in eerste instantie
C2H6 + O2 → CO2 + H2O
Na aanpassen van de voorgetallen wordt dit

 Algemene Scheikunde : Hfst. I Stoechiometrie in verbindingen en reacties

18

2 C2H6 + 7 O2 → 4 CO2 + 6 H2O
We zorgen er dus voor dat we als voorgetallen steeds de kleinst mogelijke gehele
getallen gebruiken. De molverhouding waarin O2 en C2H6 reageren, bedraagt 7/2 en
die waarin H2O en CO2 worden gevormd is 6/4 of 3/2.
Op het ogenblik dat we de stoechiometrische reactievergelijking hebben opgesteld,
zijn we in staat te berekenen hoeveel mol en hoeveel g van de reactieproducten
wordt gevormd door reactie van een gegeven hoeveelheid beginproducten.
Rekenvoorbeeld: We verbranden 10 g methaangas met een overmaat zuurstofgas. Met
overmaat wordt bedoeld: ruim voldoende om al het methaan te laten weg reageren. Hoeveel
g CO2 en hoeveel g H2O wordt hierbij gevormd?
CH4
10 g

+

2 O2

CO2

→

+

2 H2O

overmaat

/16

0,625 mol
x 16
10 g

0,625 mol
x 44
27,5 g

40 g
50 g

1,250 mol
x 18
22,5 g
50 g

Wet van Lavoisier

OPGEBRUIKT

GEVORMD

Rekenvoorbeeld: We laten 10 g methaangas reageren met 10 g zuurstofgas. Hoeveel g CO2
en hoeveel g H2O wordt gevormd?
Bij de berekening respecteren we opnieuw de molverhoudingen voor de verschillende producten in de reactievergelijking.
CH4

10 g

/16
0,625 mol

+

2 O2

→

CO2

+

2 H2O

10 g

/32
0,3125 mol

Hier stelt zich een probleem: welk van de twee producten is in overmaat ?
Om 0,625 mol CH4 te laten reageren is dubbel zoveel of 1,250 mol O2 nodig en zoveel is niet
voorhanden. Om 0,3125 mol O2 te laten reageren is slechts de helft of 0,15625 mol CH4 nodig en daarvan is ruim voldoende aanwezig. De reactie zal ophouden op het moment dat alle
O2 is opgebruikt. Er rest dan nog een overmaat CH4 dat bij gebrek aan O2 niet meer kan
worden omgezet. O2 is stoechiometrisch het minst voorhanden en wordt daarom beperkend
reagens genoemd. We kunnen nu verder rekenen vertrekkende van het beperkend reagens.

 Algemene Scheikunde : Hfst. I Stoechiometrie in verbindingen en reacties

CH4

+

0,15625 mol
x 16
2,5 g
7,5 g overschot

2 O2

→

0,3125 mol
x 32
10 g

CO2

+

0,15625 mol
x 44
6,875 g

12,5 g

19

2 H2O
0,3125 mol
x 18
5,625 g

12,5 g

Rekenvoorbeeld: 20 g ethaan en 50 g chloorgas worden samengebracht in een reactievat
waarbij C2H3Cl3 en HCl worden gevormd. Hoeveel g HCl wordt bekomen?
C2H6
20,0 g
0,667 mol

+

3 Cl2

→

C2H3Cl3

+

3 HCl

50,0 g

/30

/70,9
0,705 mol

Hoewel er in absolute hoeveelheid meer Cl2 dan C2H6 voorhanden is, zal Cl2 toch eerst zijn
opgebruikt omwille van de molverhouding 3/1 in de reactievergelijking. Cl2 verdwijnt 3 keer
zo snel als C2H6 en Cl2 is voor de gegeven experimentele hoeveelheden het beperkend reagens.
C2H6
0,235 mol
x 30
7,05 g

12,95 g overschot

4
4.1

+

3 Cl2
0,705 mol
x 70,9
50,0 g

→

C2H3Cl3
0,235 mol
x 133,35
31,34 g

+

3 HCl
0,705 mol
x 36,45
25,70 g

Thermochemische aspecten van reacties
Warmte-uitwisseling bij chemische reacties

Bijna alle chemische reacties gaan gepaard met het uitwisselen van energie. De
meest voor de hand liggende en praktisch meetbare vorm van energie uitgewisseld
bij reacties, is warmte. Wij ervaren warmte als een zintuiglijk gevoel doch het begrip
warmte is in feite het resultaat van een verplaatsing van materiedeeltjes. In een gas
bij hoge temperatuur bewegen de aanwezige moleculen met een veel grotere snelheid dan bij lage temperatuur en is de temperatuur een maat voor de gemiddelde
kinetische energie van de deeltjes. Bij de meeste chemische reacties in onze leefomgeving wordt warmte vrijgesteld (exotherm). Toch bestaan er omzettingen waarbij
warmte wordt opgenomen (endotherm). Verder in deze cursus komen hiervan voorbeelden aan bod.
Gezien warmte kan worden uitgewisseld bij chemische omzettingen, mogen we veronderstellen dat die warmte op de een of andere ongedefinieerde vorm op voorhand

 Algemene Scheikunde : Hfst. I Stoechiometrie in verbindingen en reacties

20

in chemische verbindingen aanwezig is. In hoofdstuk III zullen we uitleggen dat deze
‘warmte-inhoud’ te maken heeft met de sterkte van chemische bindingen. Voorlopig
is het voldoende om heel rudimentair aan te nemen dat elke molecule een voorraad
warmte in zich draagt en dat een gedeelte hiervan kan worden losgemaakt en afgegeven (bij een exotherme reactie) wanneer de samenstellende atomen zich hercombineren tot vorming van nieuwe moleculen. Voor een endotherme reactie veronderstellen we dan dat van buiten af extra warmte wordt aangevoerd om de warmtevoorraad in de nieuwgevormde moleculen aan te vullen. Op het precieze mechanisme
van chemische reacties wordt dieper ingegaan in hoofdstuk VI.
Om het proces van warmte-uitwisseling bij reacties beter te structureren, definiëren we vooraf een
aantal begrippen. Het systeem is die plaats waar
de reagerende bestanddelen zich bevinden en
waar (chemische of fysische) omzettingen gebeuren. In vele gevallen is dit systeem niet meer dan
een beker of een vat waarin de reactie plaatsvindt.
Alles wat zich buiten het systeem bevindt, noemen
we de omgeving. Bij exotherme reacties stroomt
warmte (q) uit het systeem naar de omgeving. Het
is vanuit het standpunt van het systeem bekeken
een verlies aan warmte en dus definiëren we q
negatief (q < 0). Voor endotherme reacties definiëren we q > 0.

SYSTEEM

q>0

q<0

OMGEVING

Nemen we opnieuw de eerder gebruikte reactie voor de verbranding van methaan
met zuurstofgas en laten we deze reactie doorgaan bij een temperatuur T = 25° C
(neem aan: kamertemperatuur) en een druk van 1 bar of 100 kPa (neem aan: de bijna normale atmosferische druk). In de stoechiometrische reactievergelijking vermelden we de aggregatietoestand van alle producten zoals die zich normaal voordoet bij
deze temperatuur en druk. Water is in die omstandigheden vloeibaar (vl), de andere
componenten zijn gasvormig (g).
CH4 (g) + 2 O2 (g) → CO2 (g) + 2 H2O (vl)
Wanneer in deze omstandigheden 1 mol gasvormig CH4 met 2 mol gasvormig O2
wordt omgezet tot 1 mol gasvormig CO2 en 2 mol vloeibaar H2O, dan wordt hierbij
890.500 J of 890,5 kJ aan warmte vrij gesteld. Hoe dit experimenteel kan worden
gemeten, wordt verder besproken. De uitgewisselde warmte (exotherm proces) bedraagt voor deze reactie dus q = - 890,5 kJ per mol CH4 en per 2 mol O2 of
q = - 890,5 kJ.mol-1
waarbij ‘per mol’ of mol-1 hierbij slaat op ‘per mol reactievergelijking’ met de voorgetallen zoals ze er in voorkomen. Dit betekent ‘per 1 mol CH4’ en ‘per 2 mol O2’.

 Algemene Scheikunde : Hfst. I Stoechiometrie in verbindingen en reacties
4.2

21

Enthalpie van een chemisch systeem

Wanneer we in bovenstaand voorbeeld er kunnen voor zorgen dat tijdens de reactie
druk en temperatuur niet veranderen, dan werken we in omstandigheden van een
constante druk en een constante temperatuur. De uitgewisselde warmte qP,T wordt in
deze omstandigheden de enthalpieverandering (∆H) van de reactie genoemd. Door
deze ∆H toe te voegen aan de stoechiometrische reactievergelijking, bekomen we de
thermochemische reactievergelijking.
CH4 (g) + 2 O2 (g) → CO2 (g) + 2 H2O (vl)

q P,T = ∆H = - 890,5 kJ.mol-1

Om aan de voorwaarden van constante druk en temperatuur te voldoen, dienen we
een aantal voorzorgen te nemen. Enkel gasvormige componenten bouwen een druk
op, vloeistoffen en vaste stoffen doen dit niet. Indien bij een chemische reactie een
groter aantal mol gasvormige eindproducten zou gevormd worden dan er gasvormige
beginproducten verdwijnen, dan zou de druk in een gesloten vat toenemen. In het
andere geval (zoals in het aangehaalde voorbeeld), zal de druk dalen. We kunnen
dat probleem oplossen door een open vat te nemen waardoor de drukverandering
kan worden opgevangen door de bijna oneindig grote omringende omgeving. De
luchtdruk verandert immers niet omdat wij ergens een reactie laten doorgaan. Het
nadeel hierbij is dat onze beginproducten reeds zouden ontsnappen vooraleer de
reactie aanvangt.
Patm.
Dit kan vermeden worden door een gesloten vat te
nemen waarvan het volume zich kan aanpassen aan
de drukverandering binnenin (b.v. een vat met een
wrijvingsloze beweegbare zuiger). Bij een drukverhoging (verlaging) zal het vat dan expanderen (inkrimpen) waardoor de inwendige druk gelijk blijft aan
P = cte
de uitwendige atmosferische druk (neem 100 kPa of
1 bar).
Het constant houden van de temperatuur is een moeilijker aangelegenheid. Beschouwen we als systeem een brandende kachel, dan wordt deze kachel door de
optredende reactie zeer heet. Zelfs na uitdoven blijft hij nog geruime tijd warm om
pas na verloop van tijd in thermisch evenwicht te komen met de omgeving. De warmte heeft dus veel tijd nodig om uit het systeem naar de omgeving te vloeien en de
temperatuur voor en na reactie is niet dezelfde. Bij een installatie van centrale verwarming wordt de geproduceerde warmte sneller afgevoerd door het constant koelen
van de stookketel via een watercircuit. Hoe degelijk de installatie ook moge zijn, er
bestaat in de praktijk geen enkel toestel dat in staat is de warmte oneindig snel af te
voeren waardoor een temperatuursstijging van het systeem niet kan vermeden worden. In het beste geval is de temperatuursverandering minimaal waardoor we het
principe van constante temperatuur als goede benadering van de ideale toestand
kunnen aanvaarden. We zullen deze ideale toestand van constante temperatuur veronderstellen in wat volgt om te complexe wiskundige berekeningen te vermijden.
Wanneer bij een chemische reactie een enthalpieverandering (∆H) optreedt, dan
hebben eind- en beginproducten een verschillende absolute enthalpie (H). We be-

 Algemene Scheikunde : Hfst. I Stoechiometrie in verbindingen en reacties

22

schouwen de enthalpie van een systeem als de ‘warmte-inhoud’ ervan die enkel en
alleen bepaald wordt door de temperatuur, de druk, de aggregatietoestand van de
aanwezige componenten en de samenstelling. ∆H van een chemische reactie wordt
hierdoor enkel bepaald door de begin- en eindtoestand.
∆H = Heind - Hbegin

Op een enthalpie-as kunnen we deze begin- en
eindtoestand uitzetten. De enthalpieverandering
is meetbaar door experimenten uit te voeren die
de ideale toestand (zie boven) benaderen. De
absolute enthalpie daarentegen kan niet bepaald worden. Dit lijkt jammer gezien bovenstaande formule ons zou toelaten ∆H-waarden
voor verschillende reacties te berekenen i.p.v.
experimenteel te bepalen. Hoe dit probleem
kan worden omzeild, volgt later.
4.3

H

1 mol CH4 (g) + 2 mol O2 (g)

?
-1

∆H = q P,T = - 890,5 kJ.mol
?

1 mol CO2 (g) + 2 mol H2O (vl)

Bewerkingen met reactievergelijkingen (regels van de thermochemie)

In een stoechiometrische reactievergelijking worden de kleinst mogelijke voorgetallen
geschreven. Bij een thermochemische reactievergelijking worden soms veelvouden
van deze voorgetallen gebruikt in functie van de bijhorende ∆H. Op die manier kunnen enkele regels worden geformuleerd als hulpmiddel voor later gebruik. Deze regels houden niet meer in dan het bewerken van reactievergelijkingen op dezelfde
manier als mag gedaan worden met mathematische vergelijkingen. Of een reactie in
werkelijkheid al dan niet kan doorgaan, speelt hierbij geen rol. Enkel de regels van
de stoechiometrie dienen te worden gerespecteerd.

∆H is recht evenredig met de hoeveelheid gevormde en weggereageerde stoffen
Dit betekent zoveel als schrijven dat wanneer we alle voorgetallen uit een reactievergelijking vermenigvuldigen met hetzelfde getal, we dat ook moeten doen voor de
numerieke waarde van ∆H.
2 CH4 (g) + 4 O2 (g) → 2 CO2 (g) + 4 H2O (vl)

q P,T = ∆H = - 1.781 kJ

½ CH4 (g) + O2 (g) →

q P,T = ∆H = - 445,25 kJ

½ CO2 (g) + H2O (vl)

Rekenvoorbeeld: Hoeveel bedraagt ∆H wanneer een hoeveelheid methaan reageert met
15,0 g zuurstofgas volgens bovenstaande reactie bij constante T en P ?

 Algemene Scheikunde : Hfst. I Stoechiometrie in verbindingen en reacties

Voor 1 mol of 32 g O2 bedraagt

∆H = - 445,25 kJ

Voor 1 g

∆H =

− 445,25
kJ
32

Voor 15,0 g

∆H =

− 445,25
× 15,0 = - 208,7 kJ
32

23

Het omgekeerd schrijven van een reactie verandert enkel het teken van ∆H
Dit betekent zoveel als het vermenigvuldigen van alle voorgetallen en de numerieke
waarde van ∆H met een factor (–1). Uiteraard kan deze reactie in de praktijk niet
worden uitgevoerd. Hierop wordt later verder ingegaan.
CO2 (g) + 2 H2O (vl) → CH4 (g) + 2 O2 (g)

q P,T = ∆H = + 890,5 kJ

Wanneer een reactievergelijking kan worden samengesteld door de som van twee
andere reactievergelijkingen, dan dienen de individuele ∆H-waarden eveneens te
worden gesommeerd (dit is de wet van Hess)
Voor de volgende reacties kan experimenteel ∆H worden bepaald
C (v) + O2 (g) → CO2 (g)

∆H1 = - 393,5 kJ

(1)

2 CO (g) + O2 (g) → 2 CO2 (g)

∆H2 = -566,0 kJ

(2)

Het is evenwel niet mogelijk om ∆H experimenteel te meten voor
2 C (v) + O2 (g) → 2 CO (g)

(3)

We vermenigvuldigen daarom reactievergelijking (1) met een factor 2 en schrijven
reactievergelijking (2) omgekeerd. Vervolgens tellen we de bekomen reactievergelijkingen bij elkaar op en dezelfde bewerkingen voeren we uit met ∆H1 en ∆H2.
2 C (v) + 2 O2 (g)
2 CO2 (g)

→

2 CO2 (g)
2 CO (g) + O2 (g)

Wat overblijft, is reactievergelijking (3) waarvoor ∆H3 = 2 ∆H1 - ∆H2 = - 221,0 kJ

 Algemene Scheikunde : Hfst. I Stoechiometrie in verbindingen en reacties

H

24

2 mol C (v) + 2 mol O2 (g)

?
∆H3 = 2.∆H1 - ∆H2 = - 221,0 kJ
?
2 mol CO (g) + 1 mol O2 (g)
2.∆H1 = - 787,0 kJ
∆H2 = - 566 kJ
2 mol CO2 (g)
?

4.4

Standaard molaire vormingsenthalpie

Ondanks de mogelijkheid om met behulp van de bovenstaande regels ∆H-waarden
voor sommige reacties te berekenen en het bepalen ervan via experimenten (zie
verder), ware het handiger om te beschikken over tabellen met absolute enthalpiewaarden. Zoals reeds vermeld kunnen absolute enthalpieën niet worden bepaald. Er
bestaat evenwel een omweg waardoor het mogelijk wordt voor elke willekeurige reactie ∆H eenvoudig te berekenen. Het enige wat dient te gebeuren is op de enthalpie-as een arbitrair nulpunt in te voeren.
Vergelijken we deze werkwijze met de eerste versie van een thermometer: een capillaire buis met onderaan een kwikreservoir. Wanneer de kwikvloeistof wordt opgewarmd, stijgt het kwikniveau in de buis. Bij afkoelen daalt dit niveau. Zolang de thermometer niet wordt geijkt, kunnen we alleen maar warm (hoge kwikstand) en koud
(lage kwikstand) aflezen. Analoog kunnen we van een niet geijkte enthalpie-as alleen
maar afleiden of een verbinding stabiel (lage enthalpie en sterke bindingen) of niet
stabiel (hoge enthalpie en zwakkere bindingen) is.
Onze thermometer wordt een echte temperatuurschaal op het ogenblik dat we een
nulpunt aanbrengen (b.v. een merkstreep plaatsen bij het kwikniveau wanneer de
thermometer zich in smeltend ijs bevindt) en dit herhalen wanneer we de thermometer in kokend water onderdompelen. Op die manier ging Celsius te werk. Hij schreef
bij de 2 merkstrepen respectievelijk 0 °C en 100 °C en verdeelde de afstand tussen
beide in 100 gelijke delen. Het enige wat hierbij dient onthouden te worden, zijn de
omstandigheden waarvoor het nulpunt werd gekozen.

 Algemene Scheikunde : Hfst. I Stoechiometrie in verbindingen en reacties
We zullen nu op de enthalpie-as eveneens een
nulpunt aanbrengen en erbij vermelden aan
welke stoffen wij arbitrair een enthalpie H = 0
toekennen. We doen dit voor

T

H

H=0

alle enkelvoudige stoffen van alle elementen in
hun meest stabiele toestand bij een standaard
temperatuur van 25 °C en een standaard druk
van 100 kPa (1 bar)

25

smeltend
ijs
0° C

Als enkelvoudige stoffen nemen we de verschillende elementen onder de vorm zoals
ze normaal voorkomen (b.v. metalen in een metaalrooster, niet metalen zoals koolstof, zwavel, fosfor … in amorfe of kristalvorm) maar ook moleculen (O2, H2 en N2)
die slechts bestaan uit 1 atoomsoort.
Soms zijn er voor een enkelvoudige stof meerdere vormen mogelijk (b.v. koolstof als
grafiet of diamant). In dit geval wordt de meest stabiele vorm bij 25 °C en 100 kPa
gekozen. Indien er meerdere aggregatietoestanden mogelijk zijn (b.v. vaste of vloeibare zwavel) dan is het die aggregatietoestand die normaal voorkomt bij 25 °C en
100 kPa.
Laten we nu van een bepaalde molecuulsoort 1 mol vormen door reactie uitgaande van een gepaste hoeveelheid van de
enkelvoudige stoffen (in de meest stabiele
toestand) die de atomen bevatten waaruit
de molecule is samengesteld en dit bij de
standaard temperatuur van 25 °C en de
standaard druk van 100 kPa en we bepalen experimenteel de reactie-enthalpie ∆H,
dan bekomen we de standaard molaire
vormingsenthalpie (∆H°v) van deze verbinding.

H
1 mol H2 (g) + ½ mol O2 (g)
0
∆H = - 285,8 kJ.
∆H°v
1 mol H2O (vl)

Gezien
∆H = Heind - Hbegin

en gezien bij definitie Hbegin gelijk is aan 0, is in dit geval de gemeten reactieenthalpie gelijk aan ∆H°v .
H2 (g) + ½ O2 (g) → H2O (vl) ∆H =

H°v = - 285,8 kJ

De ∆H°v-waarden voor alle moleculen zijn terug te vinden in tabellen (zie achteraan
deze cursus). Uiteraard is de ∆H°v-waarde voor de enkelvoudige stoffen gelijk aan 0.
Voor een willekeurige reactie wordt de ∆H berekend door

 Algemene Scheikunde : Hfst. I Stoechiometrie in verbindingen en reacties

∆H

=

(∆H )

0
v eindproducten

−

26

(∆H )

0
v beginproducten

Rekenvoorbeeld: Bereken de reactie-enthalpie voor de verbranding van 1 mol methaangas.

CH4 (g) + 2 O2 (g) → CO2 (g) + 2 H2O (vl)
∆H

=

[(∆H )

∆H

=

[− 393,5 + 2 × (− 285,8)] − [− 74,6 + 2 × 0]

4.5

0
v CO 2 ( g )

(

+ 2 × ∆H v0

)

H 2 O ( vl )

] − [(∆H )

0
v CH 4 ( g )

(

+ 2 × ∆H v0

)

O2 ( g )

]

= − 890,5 kJ

Calorimetrie

Voor vele reacties is het mogelijk de reactiewarmte rechtstreeks te meten. Deze metingen worden uitgevoerd in een calorimeter. Voor reacties in oplossing en waarbij
geen gasvormige componenten aan de reactie deelnemen, volstaat een gewone
calorimeter die open is aan de lucht waardoor de druk als dusdanig constant blijft.
Een beker met een isolerende wand (b.v. polyethyleen) kan hiervoor worden gebruikt.
De warmte die wordt vrijgesteld door de
reactie, wordt opgenomen door het aanwezige water waarvan de temperatuurtoename vervolgens wordt gemeten. Wanneer ervoor wordt gezorgd dat geen al te
grote temperatuursveranderingen optreden, gaat de reactie door in omstandigheden van quasi constante temperatuur
waardoor de meting van de reactiewarmte
rechtstreeks de reactie-enthalpie oplevert.

thermometer

water

Beker in polyethyleen

Voor de berekening definiëren we vooraf enkele begrippen
De warmtecapaciteit (C) van een voorwerp is de hoeveelheid warmte nodig om de
temperatuur ervan met 1 °C te laten toenemen
Voor een willekeurige temperatuursverandering ∆T wordt de warmte
q = C x ∆T

met ∆T = Teind - Tbegin

De soortelijke warmte (s.w.) van een bestanddeel is de hoeveelheid warmte nodig
om 1 g ervan met 1 °C op te warmen

 Algemene Scheikunde : Hfst. I Stoechiometrie in verbindingen en reacties

27

Om een willekeurige hoeveelheid (met massa m) een willekeurige verandering van
temperatuur te laten ondergaan, is de warmte
q = s.w. x m x ∆T
De calorimeter wordt gevuld met een gekende hoeveelheid water bij een gekende
begintemperatuur. Wanneer door een reactie een bepaalde hoeveelheid warmte
wordt vrijgesteld en opgenomen door het water (s.w. = 4,18 J.g-1 °C-1) dat hierdoor
een temperatuurstoename ∆T ondergaat, dan bekomen we eenvoudig
qreactie = qp = - qwater = - s.w.water x mwater x ∆T
Gezien gewerkt wordt in omstandigheden van constante druk en +/- constante temperatuur, bekomen we hierdoor rechtstreeks ∆H.
Rekenvoorbeeld: In een gewone calorimeter wordt de reactie uitgevoerd tussen Ni-metaal en
Cu-ionen. De calorimeter is gevuld met 125 g water bij een temperatuur van 25 °C. Bij de
reactie wordt 1 g Cu-metaal gevormd waarbij de temperatuur van het water toeneemt tot
28,87 °C. Bereken ∆H voor de vorming van 1 mol Cu.
Ni (v) + Cu2+(opl)

→

Ni2+(opl) + Cu (v)

qreactie = - qwater = - (s.w. water x mwater x ∆T)
qreactie = - (4,18 x 125 x 3,87) = - 2.022 J
Er wordt 2.022 J aan warmte vrijgesteld bij de vorming van 1 g Cu. Voor de vorming van 1
mol Cu (zoals in de reactievergelijking) zou er dan 63,5 (r.a.m. van Cu) keer meer warmte of
128.400 J worden vrijgesteld. Op die manier wordt de reactie-enthalpie
Ni (v) + Cu2+(opl)

→

Ni2+(opl) + Cu (v)

Bij reacties waarbij gassen worden gevormd, moet vermeden worden dat de
reagerende bestanddelen uit het reactievat ontsnappen. Daarom moet de calorimeter worden afgesloten. Dit kan worden
bereikt door gebruik te maken van een
bomcalorimeter. We voegen er hierbij
wel onmiddellijk aan toe dat reacties in
een bomcalorimeter niet kunnen doorgaan
onder omstandigheden van constante
druk maar wel bij constant volume gezien
de gevormde gassen zich ophopen binnen
het constante volume.

∆H = - 128,4 kJ

thermometer

water
verbrandingsoven

 Algemene Scheikunde : Hfst. I Stoechiometrie in verbindingen en reacties
4.6

28

Inwendige energie

In wat voorafging hebben we enkel warmte beschouwd als enige energievorm die bij
chemische reacties kan worden uitgewisseld. Een reactie kan evenwel ook energie
vrijmaken onder andere vormen. Het resultaat van een explosie van een springstof is
het gevolg van het leveren van arbeid (A) door het systeem op de omgeving. De bij
deze reactie vrijgemaakte gassen worden zodanig snel gevormd dat ze bij hun expansie alles in de onmiddellijke omgeving meesleuren. Net zoals we hebben gedaan
bij het definiëren van warmte mogen we stellen dat deze vorm van energie, die we
volumeveranderingsarbeid noemen, en die bij een reactie wordt vrijgemaakt, vooraf onder de een of andere vorm in de bindingen van de reagerende bestanddelen
aanwezig was. Op het echte mechanisme van chemische reacties wordt later in deze
cursus verder ingegaan.
We stellen daarom dat in ieder reactiemengsel (het systeem) een hoeveelheid energie opgesloten is (de Inwendige Energie) die bij chemische reacties gedeeltelijk aan
de omgeving kan worden afgestaan onder de vorm van warmte en/of arbeid. Deze
inwendige energie omvat de som van alle mogelijke vormen aan potentiële en kinetische energie die aanwezig zijn in de reagerende moleculen.
De verandering in inwendige energie van een
systeem is dan de som van de vrijgestelde
SYSTEEM
warmte en de geleverde arbeid. Om redenen
waarop we niet zullen ingaan, definiëren we
warmte en arbeid door een tegengesteld teken.
Voor warmte die door het systeem wordt afgegeven aan de omgeving hebben we q < 0 gesteld. Voor arbeid daarentegen die door het
A>0
q<0
systeem wordt geleverd (= afgestaan aan de
omgeving), stellen we A > 0. Om die reden is
de verandering in inwendige energie niet de
OMGEVING
som van warmte en geleverde arbeid maar wel
het verschil tussen beide.
∆E = q - A

Arbeid wordt geleverd op een voorwerp wanneer tengevolge van het uitoefenen van
een kracht (F), een verplaatsing ∆x van het voorwerp tot stand komt. De geleverde
arbeid wordt dan gegeven door A = F.∆x. Wanneer de uitgeoefende kracht geen verplaatsing veroorzaakt, wordt er ook geen arbeid geleverd. Een gas dat tengevolge
van een druk (P = F/opp.) expandeert, veroorzaakt een volumeverandering ∆V. Deze
volumeverandering is een verplaatsing in 3 dimensies tegelijkertijd. Analoog kan de
geleverde arbeid dan worden uitgedrukt als P.∆V. Zonder volumeverandering is er
ook geen arbeid geleverd.
Volumeverhoging is het gevolg van een toename van het aantal mol gasmoleculen
t.g.v. de reactie want volgens de ideale gaswet P.V = n.R.T is het volume van een
gas bij een constante druk en een constante temperatuur recht evenredig met het
aantal mol gasmoleculen. Aldus kunnen we voor de geleverde arbeid schrijven

 Algemene Scheikunde : Hfst. I Stoechiometrie in verbindingen en reacties

29

A = P.∆V = ∆ng . R.T
Voor een reactie uitgevoerd bij een constant volume (∆V = 0 en bijgevolg ook A = 0)
zoals het geval is in een bomcalorimeter, bekomen we voor de verandering in inwendige energie
∆E = q V,T - A = q V,T - P.∆V = q V,T

De reactiewarmte gemeten in een bomcalorimeter, levert dus onmiddellijk de waarde
voor ∆E gezien de vrijgemaakte inwendige energie uitsluitend als warmte wordt afgegeven.
Voor een reactie uitgevoerd bij constante druk en waarvoor ∆V ≠ 0, wordt de verandering in inwendige energie gegeven door
∆E = q P,T - A = q P,T - P.∆V = q P,T - ∆ng . R.T

We willen er hier uitdrukkelijk op wijzen dat ∆ng de verandering voorstelt in het aantal
mol gasmoleculen dat we terugvinden na reactie ten opzichte van het aantal mol
gasmoleculen dat aanwezig was voor reactie. We schrijven dus expliciet
∆ng = ng(na) - ng(voor)

We bekomen hieruit dus het verband tussen ∆E en ∆H
∆E = ∆H - ∆ng . R.T

In tegenstelling tot een bomcalorimeter wordt in een gewone calorimeter de vrijgestelde inwendige energie verdeeld over warmte en arbeid. Uit de gemeten reactiewarmte bekomen we rechtstreeks de waarde voor ∆H.
Rekenvoorbeeld: Wanneer 3,2 g ethylalcohol (C2H6O (vl)) met zuurstofgas wordt verbrand in
een bomcalorimeter gevuld met 3,50 kg water, dan stijgt de temperatuur van het water en de
bom van 25 °C tot 30,52 °C. De warmtecapaciteit van de bom (het metalen omhulsel) is
2.550 J per °C. Bereken ∆E en ∆H voor de verbranding van 1 mol ethylalcohol.

qreactie

= − [qbom + qwater ] = − [Cbom × ∆T

+ s.w.water × mwater × ∆T ]

qreactie

= − [2.550 × 5,52 + 4,18 × 3.500 × 5,52] = − 94.834 J

Dit is de vrijgestelde warmte in de experimentele omstandigheden, nl. voor de verbranding
van 3,2 g ethanol. Er wordt evenwel gevraagd naar de warmte die zou vrijkomen bij de verbranding van 1 mol.

 Algemene Scheikunde : Hfst. I Stoechiometrie in verbindingen en reacties
Voor 3,2 g

→

- 94.834 J

Voor 1 g

→

−

94.834
J
3,2

Voor 1 mol of 46 g

→

−

94.834 × 46
3,2

30

= − 1.362.800 J

In een bomcalorimeter meten we uit de reactiewarmte rechtstreeks ∆E = - 1.362,8 kJ.mol-1.
Voor het berekenen van ∆H hebben we ∆ng nodig. Dit halen we uit de reactievergelijking. Let
er op dat de stoechiometrische voorgetallen (indien nodig) zodanig worden aangepast zodat
een 1 geplaatst wordt bij ethanol (1 mol). Houd eveneens terdege rekening met de aggregatietoestand van alle componenten.

C2H6O (vl) + 3 O2 (g) → 2 CO2 (g) + 3 H2O (vl)
Na reactie vinden we 2 mol gasmoleculen, voor reactie waren er dat 3.
∆ng = nna - nvoor = 2 – 3

= -1

Voor de berekening van ∆H kunnen we ons afvragen welke temperatuur we dienen te gebruiken, 25 °C of 30,52 °C. We hebben evenwel ∆H en ∆E gedefinieerd bij een constante
temperatuur van 25 ° C. De fout die we maken is echter klein en de beste keuze voor de te
gebruiken temperatuur is het gemiddelde van de twee waarden (nl. 27,76 °C). Belangrijker is
wel er op te letten dat de temperatuur wordt ingevuld in K en niet in °C (dus 27,76 + 273,13).

∆H = ∆E + ∆ng x R x T = - 1.362.800 - 1 x 8,314 x 300,89
We bekomen ∆H = - 1.365.300 J of - 1.365,3 kJ

De volgende pagina’s bevatten nog enkele uitgewerkte rekenvoorbeelden i.v.m.
stoechiometrie en de thermochemische aspecten ervan. We raden aan om deze
voorbeelden grondig door te nemen en vervolgens zelf verder te oefenen aan
de hand van de bijkomende opgaven.

 